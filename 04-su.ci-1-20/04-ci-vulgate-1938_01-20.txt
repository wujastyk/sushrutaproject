<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Printed edition: Ācārya 1938: Cikitsāsthāna</title>
      </titleStmt>

      <publicationStmt>
        <authority>SARIT: Search and Retrieval of Indic Texts</authority>
        <idno>2014-06-24</idno>
        <availability status="restricted">
          <p>Copyright Notice</p>
          <p>Copyright (C) Tsutomu Yamashita and Yasutaka Muroya and SARIT. </p>
          <p>
            <ref target="http://creativecommons.org/licenses/by-sa/3.0/" type="licence"
              >Distributed by <ref target="http://sarit.indology.info" type="url"
                >SARIT</ref> under a Creative Commons Attribution-ShareAlike 3.0 Unported
              License. </ref>
          </p>
          <p>Under this licence, you are free<list>
              <item>to Share — to copy, distribute and transmit the work</item>
              <item>to Remix — to adapt the work </item>
            </list>
          </p>
          <p>Under the following conditions:</p>
          <p>
            <list>
              <item>Attribution — You must attribute the work in the manner specified by
                the author or licensor (but not in any way that suggests that they endorse
                you or your use of the work)|</item>
              <item>Share Alike — If you alter, transform, or build upon this work, you
                may distribute the resulting work only under the same or similar license
                to this one|</item>
            </list>
          </p>
          <p>More information and fuller details of this license are given on the Creative
            Commons website|</p>
          <p>SARIT assumes no responsibility for unauthorised use that infringes the
            rights of any copyright owners, known or unknown|</p>
        </availability>
        <date>2013-2016</date>
      </publicationStmt>

      <notesStmt>
        <note type="footnote">Suśrutasaṃhitā (without commentaries) transcribed by Tsutomu
          Yamashita and Yasutaka Muroya on the basis of Y. T. Ācārya 's 1931 and 1938
          Bombay editions</note>
      </notesStmt>



      <sourceDesc>

        <bibl>
          <title>The Suśrutasaṃhitā of Suśruta, with the Nibandhsangraha Commentary of Śrī
            Ḍalhaṇācārya|</title>
          <editor>Yādavaśarman Trivikramātmaja Ācārya</editor>
          <publisher>Pāndurang Jāvaji</publisher>
          <pubPlace>Bombay</pubPlace>
          <date>1931</date>
          <edition>Revised second edition</edition>
          <note type="footnote">The sūtrasthāna (SS.1) and śārīrasthāna (SS.3) of this
            SARIT edition are mainly based on this edition|</note>
          <note type="footnote">This SARIT edition omits the commentarial material from
            this edition|</note>
        </bibl>

        <bibl>
          <title>Suśrutasamhitā of Suśruta with the Nibandhasaṅgraha Commentary of Śrī
            Ḍalhanāchārya and the Nyāyacandrikā Pañjikā of Śrī Gayadāsāchārya on
            Nidānasthāna, edited from the begining to the 9th ādhyāya of Cikitsāsthāna by
            Vaidya Jādavji Trikamji Āchārya and the rest by Nārāyaṇ Rām Āchārya</title>
          <!-- <editor role="sections:1.1-4.9">Yādavaśarman Trivikramātmaja Ācāryā</editor>
 <editor role="sections:4.10-6.66">Nārāyaṇ Rām Āchārya</editor>-->
          <publisher>Nirṇaya Sāgar Press</publisher>
          <pubPlace>Bombay</pubPlace>
          <date>1938</date>
          <edition>Reprint edition Varanasi |Delhi: Chaukhambha Orientalia,
            1992|</edition>
          <note xml:lang="en">The nidānasthāna (SS.2), cikitsāsthāna (SS.4) , kalpasthāna
            (SS.5) and uttaratantra (SS.6) are based on this edition</note>
          <note xml:lang="en">This SARIT edition omits the commentarial material from this
            edition|</note>
        </bibl>

        <msDesc xml:id="Sanskrit" xml:lang="en">
          <msIdentifier>
            <idno type="siglum">A</idno>
          </msIdentifier>
        </msDesc>
      </sourceDesc>

    </fileDesc>
    <revisionDesc>
      <change when="2021-05-12" who="Dominik Wujastyk">Word-spacing etc. Footnote marker
        to *|</change>
      <change when="2021-10-03" who="Deepro Chakraborty">Updates to 4.39</change>
      <change when="2023-03-23" who="Dominik Wujastyk">Added 4.9.40 - 4.11.9 that had
        somehow gone missing.</change>

    </revisionDesc>
  </teiHeader>
  <text xml:lang="sa-Latn">

    <body>

      <div n="4" type="sthāna">

        <head>cikitsāsthānaṃ</head>

        <div n="1" type="adhyāya">
          <head>prathamo 'dhyāyaḥ |</head>
          <l xml:id="SS.4.1.1"> athāto dvivraṇīyaṃ cikitsitaṃ vyākhyāsyāmaḥ || </l>

          <l xml:id="SS.4.1.2"> yathovāca bhagavān dhanvantariḥ || </l>

          <l xml:id="SS.4.1.3"> dvau vraṇau bhavataḥ śārīra, āgantuś ca | tayoḥ śārīraḥ
            pavanapittakaphaśoṇitasannipātanimittaḥ; āgantur api puruṣa<pc
              > </pc>paśu<pc> </pc>pakṣi<pc> </pc>vyāla<pc> </pc>sarīsṛpa<pc
              > </pc>prapatanapīḍana<pc> </pc>prahārāgnikṣāra<pc> </pc>viṣa<pc
              > </pc>tīkṣṇauṣadha<pc> </pc>śakala<pc
              > </pc>kapālaśṛṅgackreṣuparaśuśaktikuntādyāyudhābhighāta<pc> </pc>nimittaḥ |
            tatra tulye vraṇasāmānye dvikāraṇotthānaprayojanasāmarthyād dvivraṇīya ity
            ucyate || </l>

          <l xml:id="SS.4.1.4"> sarvasminn evāgantuvraṇe tatkālam eva kṣatoṣmaṇaḥ
            prasṛtasyopaśamārthaṃ ceti śleṣmaśoṇitābhyāṃ, sphuraṇatodadāhadhūmāyanaprāyaḥ
            pītatanuraktasrāvī ceti vātapittaśoṇitebhyaḥ,
            kaṇḍūsphuraṇacumacumāyamānaprāyaḥ pāṇḍughanaraktāsrāvī ceti
            vātaśleṣmaśoṇitebhyaḥ, dāhapākarāgakaṇḍūprāyaḥ pāṇḍughanaraktāsrāvī ceti
            pittaśleṣmaśoṇitebhyaḥ, trividhavarṇavedanāsrāvaviśeṣopetaḥ
            pavanapittakaphebhyaḥ,
            nirdahananirmathanasphuraṇatodadāhapākarāgakaṇḍūsvāpabahulo
            nānāvarṇavedanāsrāvaviśeṣopetaḥ pavanapittakaphaśoṇitebhyaḥ, jihvātalābho
            mṛduḥ snigdhaḥ ślakṣṇo vigatavedanaḥ suvyavasthito nirāsrāvaś ceti śuddho
            vraṇa iti || </l>

          <l xml:id="SS.4.1.5"> doṣopaplavaviśeṣaḥ punaḥ samāsataḥ pañcadaśaprakāraḥ,
            prasaraṇasāmarthyāt, yathokto vraṇapraśnādhikāre; śuddhatvāt ṣoḍaśaprakāra ity
            eke|| </l>

          <l xml:id="SS.4.1.6"> tasya lakṣaṇaṃ dvividhaṃ sāmānyaṃ, vaiśeṣikaṃ ca| tatra
            sāmānyaṃ ruk| vraṇa gātravicūrṇane, vraṇayatīti vraṇaḥ| viśeṣalakṣaṇaṃ
            punarvātādiliṅgaviśeṣaḥ|| </l>

          <l xml:id="SS.4.1.7"> tatra śyāvāruṇābhastanuḥ śītaḥ picchilo 'lpasrāvī
            rūkṣaścaṭacaṭāyanaśīlaḥ sphuraṇāyāmatodabhedavedanābahulo nirmāṃsaś ceti
            vātāt, kṣiprajaḥ pītanīlābhaḥ kiṃśukodakābhoṣṇasrāvī dāhapākarāgavikārakārī
            pītapiḍakājuṣṭaśceti pittāt, pratatacaṇḍakaṇḍūbahulaḥ sthūlauṣṭhaḥ
            stabdhasirāsnāyujālāvatataḥ kaṭhinaḥ pāṇḍvavabhāso mandavedanaḥ
            śuklaśītasāndrapicchilāsrāvī guruśceti kaphāt, pravāladalanicayaprakāśaḥ
            kṛṣṇasphoṭapiḍākājālopacitasturaṅgasthānagandhiḥ savedano dhūmāyanaśīlo
            raktasrāvī pittaliṅgaśceti raktāt, todadāhadhūmāyanaprāyaḥ
            pītāruṇābhastadvarṇasrāvī ceti vātapittābhyāṃ, kaṇḍūyanaśīlaḥ sanistodo rūkṣo
            gururdāruṇo muhurmuhuḥ śītapicchilālpasrāvī ceti vātaśleṣmabhyāṃ, guruḥ sadāha
            uṣṇaḥ pītapāṇḍusrāvī ceti pittaśleṣmabhyāṃ, rūkṣastanustodabahulaḥ supta iva
            ca raktāruṇābhastadvarṇāsrāvī ceti vātaśoṇitābhyāṃ, ghṛtamaṇḍābho
            mīnadhāvanatoyagandhirmṛdurvisarpyuṣṇakṛṣṇasrāvī ceti pittaśoṇitābhyāṃ, rakto
            guruḥ snigdhaḥ picchilaḥ kaṇḍūprāyaḥ sthiro saraktapāṇḍusrāvī ceti
            śleṣmaśoṇitābhyāṃ, sphuraṇatodadāhadhūmāyanaprāyaḥ pītatanuraktasrāvī ceti
            vātapittaśoṇitebhyaḥ, kaṇḍūsphuraṇacumacumāyamānaprāyaḥ pāṇḍughanaraktāsrāvī
            ceti vātaśleṣmaśoṇitebhyaḥ, dāhapākarāgakaṇḍūprāyaḥ pāṇḍughanaraktāsrāvī ceti
            pittaśleṣmaśoṇitebhyaḥ, trividhavarṇavedanāsrāvaviśeṣopetaḥ
            pavanapittakaphebhyaḥ,
            nirdahananirmathanasphuraṇatodadāhapākarāgakaṇḍūsvāpabahulo
            nānāvarṇavedanāsrāvaviśeṣopetaḥ pavanapittakaphaśoṇitebhyaḥ, jihvātalābho
            mṛduḥ snigdhaḥ ślakṣṇo vigatavedanaḥ suvyavasthito nirāsrāvaśceti śuddho vraṇa
            iti|| </l>


          <l xml:id="SS.4.1.8"> tasya vraṇasya paṣṭirupakramā bhavanti | tad yathā
            apatarpaṇam ālepaḥ pariṣeko 'bhyaṅgaḥ svedo vimpālanam upanāhaḥ pācanaṃ
            visrāvaṇaṃ sneho vamanaṃ virecanaṃ chedanaṃ bhedanaṃ dāraṇaṃ lekhanam eṣaṇam
            āharaṇaṃ vyadhanaṃ visrāvaṇaṃ sīvanaṃ sandhānaṃ pīḍanaṃ śoṇitāsthāpanaṃ
            nirvāpaṇam utkārikā kaṣāyo vartiḥ kalkaḥ sarpistailaṃ rasakriyā 'vacūrṇanaṃ
            vraṇadhūpanam utsādanam avasādanaṃ mṛdukarma dāruṇakarma kṣārakarmāgnikarma
            kṛṣṇakarma pāṇḍukarma pratisāraṇaṃ romasañjananaṃ lomāpaharaṇaṃ
            bastikarmottarabastikarma bandhaḥ patradānaṃ kṛmighnaṃ bṛṃhaṇaṃ viṣaghnaṃ
            śirovirecanaṃ nasyaṃ kavaladhāraṇaṃ dhūmo madhusārpir yantram āhāro
            rakṣāvidhānam iti || </l>

          <l xml:id="SS.4.1.9"> teṣu kaṣāyo vartiḥ kalkaḥ sarpistailaṃ rasakriyā
            'vacūrṇanam iti śodhanaropaṇāni, teṣv aṣṭau śastrakṛtyāḥ, śoṇitāsthāpanaṃ
            kṣāro 'gnir yantram ahāro rakṣāvidhānaṃ bandhavidhānaṃ coktāni,
            snehasvedanavamanavirecanabastyuttarabastiśirovirecananasyadhūmakavalaghāraṇānyanyatra
            vakṣyāmaḥ, yad anyad avaśiṣṭam upakramajātaṃ tad iha vakṣyate || </l>

          <l xml:id="SS.4.1.10"> ṣaḍvidhaḥ prāgupadiṣṭaḥ śophaḥ, tasyaikādaśopakramā
            bhavanty apatarpaṇādayo virecanāntāḥ; te ca viśeṣeṇa śothapratīkāre vartante,
            vraṇabhāvam āpannasya ca na virudhyante; śeṣās tu prāyeṇa vraṇapratīkārahetava
            eva || </l>

          <l xml:id="SS.4.1.11"> apatarpaṇamādya upakramaḥ; eṣa sarvaśophānāṃ sāmānyaḥ
            pradhānatamaś ca || </l>

          <l xml:id="SS.4.1.12"> bhavanti cātra doṣocchrāyopaśāntyarthaṃ doṣānaddhasya
            dehinaḥ | avekṣya doṣaṃ prāṇaṃ ca kāryaṃ syād apatarpaṇam || </l>

          <l xml:id="SS.4.1.13"> ūrdhvamārutatṛṣṇākṣunmukhaśoṣaśramānvitaiḥ |
            <caesura/>
             na kāryaṃ garbhiṇīvṛddhabāladurbalabhīrubhiḥdhyāme sarakte vedanāvati || </l>

          <l xml:id="SS.4.1.14"> śopheṣūtthitamātreṣu vraṇeṣūgrarujeṣu ca|
            yathāsvairauṣadhairlepaṃ pratyekaśyena kārayet|| </l>

          <l xml:id="SS.4.1.15"> yathā pravajvalite veśmanyambhasā paribecanam| kṣipraṃ
            praśamayatyagnimevam ālepanaṃ rujaḥ|| </l>

          <l xml:id="SS.4.1.16"> prahlādane śodhane ca śophasya haraṇe tathā| utsādane
            ropaṇe ca lepaḥ syāt tu tadarthakṛt|| </l>

          <l xml:id="SS.4.1.17"> vātaśophe tu vedanopaśamārthaṃ
            sarpistailadhānyāmlamāṃsarasavātaharauṣadhaniṣkvāthairaśītaiḥ pariṣekān
            kurvīta, pittaraktābhighātaviṣanimitteṣu
            kṣīraghṛtamadhuśarkarodakekṣurasamadhurauṣadhakṣīravṛkṣaniṣkvāthairanuṣṇaiḥ
            pariṣekān kurvīta, śleṣmaśophe tu
            tailamūtrakṣārodakasurāśuktakaphaghnauṣadhaniṣkvāthairaśītaiḥ pariṣekān
            kurvīta|| </l>

          <l xml:id="SS.4.1.18"> yathā+ambubhiḥ sicyamānaḥ śāntimagnirniyacchati|
            doṣāgnirevaṃ sahasā pariṣekeṇa śāmyati|| </l>

          <l xml:id="SS.4.1.19"> abhyaṅgas tu doṣamālokyopayukto doṣopaśamaṃ mṛdutāṃ ca
            karoti|| </l>

          <l xml:id="SS.4.1.20"> svedavimlāpanādīnāṃ kriyāṇāṃ prāk sa ucyate| pañcāt
            karmasu cādiṣṭaḥ sa ca visrāvaṇādiṣu|| </l>

          <l xml:id="SS.4.1.21"> rujāvatāṃ dāruṇānāṃ kaṭhinānāṃ tathaiva ca| śophānāṃ
            svedanaṃ kāryaṃ ye cāpy evaṃvidhā vraṇāḥ|| </l>

          <l xml:id="SS.4.1.22"> sthirāṇāṃ rujatāṃ mandaṃ kāryaṃ vimlāpanaṃ bhavet|
            abhyajya svedayitvā tu veśunāḍyā tataḥ śanaiḥ|| </l>

          <l xml:id="SS.4.1.23"> vimardayed bhiṣak prājñastalenāṅguṣṭhakena vā| śophayor
            upanāhaṃ tu kuryād āmavidagdhayoḥ|| </l>

          <l xml:id="SS.4.1.24"> avidagdhaḥ śamaṃ yāti vidagdhaḥ pākameti ca| nivartate na
            yaḥ śopho virekāntair upakramaiḥ|| </l>

          <l xml:id="SS.4.1.25"> tasya saṃpācanaṃ kuryāt samāhṛtyauṣadhāni tu|
            dadhitakrasurāśuktadhānyāmlairyojitāni tu|| </l>

          <l xml:id="SS.4.1.26"> snigdhāni lavaṇīkṛtya paced utkārikāṃ śubhām|
            sairaṇḍapatrayā śophaṃ nāhayed uṣṇayā tayā|| </l>

          <l xml:id="SS.4.1.27"> hitaṃ sambhojanaṃ cāpi pākāyābhimukho yadi|
            vedanopaśamārthāya tathā pākaśamāya ca|| </l>

          <l xml:id="SS.4.1.28"> acirotpatite śophe kuryāc choṇitamokṣaṇam| saśophe
            kaṭhine dhyāme sarakte vedanāvati|| </l>

          <l xml:id="SS.4.1.29"> saṃrabdhe viṣame cāpi vraṇe visrāvaṇaṃ hitam |
            <caesura/>
             saviṣe ca viśeṣeṇa jalaukobhiḥ padais tathā || </l>

          <l xml:id="SS.4.1.30"> vedanāyāḥ praśāntyarthaṃ pākasyāprāptaye tathā |
            <caesura/>
             sopadravāṇāṃ rūkṣāṇāṃ kṛśānāṃ vraṇaśoṣiṇām || </l>

          <l xml:id="SS.4.1.31"> yathāsvamauṣadhaiḥ siddhaṃ snehapānaṃ vidhīyate |
            <caesura/>
             utsannamāṃsaśophe tu kaphajuṣṭe viśeṣataḥ || </l>

          <l xml:id="SS.4.1.32"> saṃkliṣṭaśyā(dhyā)marudhire vraṇe pracchardanaṃ hitam |
            <caesura/>
             vātapittapraduṣṭeṣu dīrghakālānubandhiṣu || </l>

          <l xml:id="SS.4.1.33"> virecanaṃ praśaṃsanti vraṇeṣu vraṇakovidāḥ |
            <caesura/>
             apākeṣu tu rogeṣu kaṭhineṣu sthireṣu ca || </l>

          <l xml:id="SS.4.1.34"> snāyukothādiṣu tathā cchedanaṃ prāptamucyate |
            <caesura/>
             antaḥpūyeṣv avaktreṣu tathaivotsaṅgavatsv api|| </l>

          <l xml:id="SS.4.1.35"> gatimatsu ca rogeṣu bhedanaṃ prāptam ucyate |
            <caesura/>
             bālavṛddhāsahakṣīṇabhīrūṇāṃ yoṣitām api || </l>

          <l xml:id="SS.4.1.36"> marmopari ca jāteṣu rogeṣūkteṣu dāraṇam |
            <caesura/>
             supakve piṇḍite śophe pīḍanair upapīḍite || </l>

          <l xml:id="SS.4.1.37"> pākodvṛtteṣu doṣeṣu tat tu kāryaṃ vijānatā |
            <caesura/>
             supiṣṭair dāraṇadravyair yuktaiḥ kṣāreṇa vā punaḥ || </l>

          <l xml:id="SS.4.1.38"> kaṭhinān sthūlavṛttauṣṭhān dīryamāṇān punaḥ punaḥ |
            <caesura/>
             kaṭhinotsannamāṃsāṃś ca lesvanenācared bhiṣak || </l>

          <l xml:id="SS.4.1.39"> samaṃ likhet sulikhitaṃ likhenniravaśeṣataḥ |
            <caesura/>
             vartmanāṃ tu pramāṇena samaṃ śastreṇa nirlikhet || </l>

          <l xml:id="SS.4.1.40"> kṣaumaṃ plotaṃ picuṃ phenaṃ yāvaśūkaṃ sasaindhavam |
            <caesura/>
             kakaśāni ca patrāṇi lekhanārthe pradāpayet || </l>

          <l xml:id="SS.4.1.41"> nāḍīvraṇāñ śalyagarbhānunmārgyutsaṅginaḥ śanaiḥ |
            <caesura/>
             karīrabālāṅgulibhir eṣaṇyā vaiṣayed bhiṣak || </l>

          <l xml:id="SS.4.1.42"> netravartmagudābhyāsanāḍyo 'vaktrāḥ saśoṇitāḥ |
            <caesura/>
             cuccūpodakajaiḥ ślakṣṇaiḥ karīrair eṣayet tu tāḥ || </l>

          <l xml:id="SS.4.1.43"> saṃvṛtāsaṃvṛtāsyeṣu vraṇeṣu matimān bhiṣak |
            <caesura/>
             yathoktamāharecchalyaṃ prāptoddharaṇalakṣaṇam || </l>

          <l xml:id="SS.4.1.44"> roge vyadhanasādhye tu yathoddeśaṃ pramāṇataḥ |
            <caesura/>
             śastraṃ nidadhyād doṣaṃ ca srāvayet kīrtitaṃ yathā || </l>

          <l xml:id="SS.4.1.45"> apākopadrutā ye ca māṃsasthā vivṛtāṃś ca ye |
            <caesura/>
             yathoktaṃ sīvanaṃ teṣu kāryaṃ sandhānam eva ca || </l>

          <l xml:id="SS.4.1.46"> pūyagarbhānaṇudvārān vraṇānmarmagatānapi |
            <caesura/>
             yathoktaiḥ pīḍanadravyaiḥ samantāt paripīḍayet || </l>

          <l xml:id="SS.4.1.47"> śuṣyamāṇamupekṣeta pradehaṃ pīḍanaṃ prati |
            <caesura/>
             na cābhimukhamālimpettathā doṣaḥ prasicyate || </l>

          <l xml:id="SS.4.1.48"> tais tair nimittair bahudhā śoṇite prasrute bhṛśam |
            <caesura/>
             kāryaṃ yathoktaṃ vaidyena śoṇitāsthāpanaṃ bhavet || </l>

          <l xml:id="SS.4.1.49"> dāhapākajvaravatāṃ vraṇānāṃ pittakopataḥ |
            <caesura/>
             raktena cābhibhūtānāṃ kāryaṃ nirvāpaṇaṃ bhavet || </l>

          <l xml:id="SS.4.1.50"> yathoktaiḥ śītaladravyaiḥ kṣīrapiṣṭair ghṛtāplutaiḥ |
            <caesura/>
             dihyādabahalān sekān suśītāṃś cāvacārayet || </l>

          <l xml:id="SS.4.1.51"> vraṇeṣu kṣīṇamāṃseṣu tanusrāviṣvapākiṣu |
            <caesura/>
             todakāṭhinyapāruṣyaśūlavepathumatsu ca || </l>

          <l xml:id="SS.4.1.52"> vātaghnavarge 'mlagaṇe kākolyādigaṇe tathā |
            <caesura/>
             snaihikeṣu ca bījeṣu paced utkārikāṃ śubhām || </l>

          <l xml:id="SS.4.1.53"> teṣāṃ ca svedanaṃ kāryaṃ sthirāṇāṃ vedanāvatām |
            <caesura/>
             durgandhānāṃ kledavatāṃ picchilānāṃ viśeṣataḥ || </l>

          <l xml:id="SS.4.1.54"> kaṣāyaiḥ śodhanaṃ kāryaṃ śodhanaiḥ prāgudīritaiḥ |
            <caesura/>
             antaḥśalyānaṇumukhān gambhīrān māṃsasaṃśritān | </l>

          <l xml:id="SS.4.1.55"> śodhanadravyayuktābhir vartibhis tān yathākramam ||
            <caesura/>
             pūtimāṃsapraticchannān mahādoṣāṃś ca śodhayet || </l>

          <l xml:id="SS.4.1.56"> kalkīkṛtair yathālābhaṃ vartidravyaiḥ puroditaiḥ |
            <caesura/>
             pittapraduṣṭān gambhīrān dāhapākaprapīḍitān || </l>

          <l xml:id="SS.4.1.57"> kārpāsīphalamiśreṇa jayec chodhanasarpiṣā |
            <caesura/>
             utsannamāṃsānasnigdhānalpasrāvān vraṇāṃs tathā || </l>

          <l xml:id="SS.4.1.58"> sarṣapasnehayuktena dhīmāṃstailena śodhayet |
            <caesura/>
             tailenāśudhyamānānāṃ śodhanīyāṃ rasakriyām || </l>

          <l xml:id="SS.4.1.59"> vraṇānāṃ sthiramāṃsānāṃ kuryād dravyair udīritaiḥ |
            <caesura/>
             kaṣāye vidhivatteṣāṃ kṛte cādhiśrayet punaḥ || </l>

          <l xml:id="SS.4.1.60"> surāṣṭrajāṃ sakāsīsāṃ dadyāc cāpi manaḥśilām |
            <caesura/>
             haritālaṃ ca matimāṃstatastām avacārayet || </l>

          <l xml:id="SS.4.1.61"> mātuluṅgarasopetāṃ sakṣaudrāmatimarditām |
            <caesura/>
             vraṇeṣu dattvā tāṃ tiṣṭhettrīṃstrīṃś ca divasān param || </l>

          <l xml:id="SS.4.1.62"> medojuṣṭānagambhīrān durgandhāṃś cūrṇaśodhanaiḥ |
            <caesura/>
             upācaret bhiṣak prājñaḥ ślakṣṇaiḥ śodhanavartijaiḥ || </l>

          <l xml:id="SS.4.1.63"> śuddhalakṣaṇayuktānāṃ kaṣāyaṃ ropaṇaṃ hitam |
            <caesura/>
             tatra kāryaṃ yathoddiṣṭair dravyair vaidyena jānatā || </l>

          <l xml:id="SS.4.1.64"> avedanānāṃ śuddhānāṃ gambhīrāṇāṃ tathaiva ca |
            <caesura/>
             hitā ropaṇavartyaṅgakṛtā ropaṇavartayaḥ || </l>

          <l xml:id="SS.4.1.65"> apetapūtimāṃsānāṃ māṃsasthānāmarohatām |
            <caesura/>
             kalkaḥ saṃrohaṇaḥ kāryastilajo madhusṃyutaḥ || </l>

          <l xml:id="SS.4.1.66"> sa mādhuryāt tathauṣṇyāc ca snehāc cānilanāśanaḥ |
            <caesura/>
             kaṣāyabhāvānmādhuryāttiktatvāc cāpi pittahṛt || </l>

          <l xml:id="SS.4.1.67"> auṣṇyāt kaṣāyabhāvāc ca tiktatvāc ca kaphe hitaḥ |
            <caesura/>
             śodhayed ropayec cāpi yuktaḥ śodhanaropaṇaiḥ || </l>

          <l xml:id="SS.4.1.68"> nimbapatramadhubhyāṃ tu yuktaḥ saṃśodhanaḥ smṛtaḥ |
            <caesura/>
             pūrvābhyāṃ sarpiṣā cāpi yuktaś cāpy uparopaṇaḥ || </l>

          <l xml:id="SS.4.1.69"> tilavadyavakalkaṃ tu kecid āhur manīṣiṇaḥ |
            <caesura/>
             śamayed avidagdhaṃ ca vidagdham api pācayet || </l>

          <l xml:id="SS.4.1.70"> pakvaṃ bhinatti bhinnaṃ ca śodhayed ropayet tathā |
            <caesura/>
             pittaraktaviṣāgantūn gambhīrānapi ca vraṇān || </l>

          <l xml:id="SS.4.1.71"> ropayed ropaṇīyena kṣīrasiddhena sarpiṣā |
            <caesura/>
             kaphavātābhibhūtānāṃ vraṇānāṃ matimān bhiṣak || </l>

          <l xml:id="SS.4.1.72"> kārayed ropaṇaṃ tailaṃ bheṣajais tad yathoditaiḥ |
            <caesura/>
             abandhyānāṃ calasthānāṃ śuddhānāṃ ca praduṣyatām || </l>

          <l xml:id="SS.4.1.73"> dviharidrāyutāṃ kuryād ropaṇārthāṃ rasakriyām |
            <caesura/>
             samānāṃ sthiramāṃsānāṃ tvaksthānāṃ ropaṇaṃ bhiṣak || </l>

          <l xml:id="SS.4.1.74"> cūrṇaṃ vidadhyānmatimān prāksthānokto vidhiryathā |
            <caesura/>
             śodhano ropaṇaś caiva vidhiryo 'yaṃ prakīrtitaḥ || </l>

          <l xml:id="SS.4.1.75"> sarvavraṇānāṃ sāmānyenokto doṣāviśeṣataḥ |
            <caesura/>
             eṣa āgamasiddhatvāt tathaiva phaladarśanāt || </l>

          <l xml:id="SS.4.1.76"> mantravat saṃprayoktavyo na mīmāṃsyaḥ kathañcana |
            <caesura/>
             svabuddhyā cāpi vibhajet kaṣāyādiṣu saptasu || </l>

          <l xml:id="SS.4.1.77"> bheṣajāni yathāyogaṃ yānyuktāni purā mayā |
            <caesura/>
             ādye dve pañcamūlyau tu gaṇo yaś cānilāpahaḥ || </l>

          <l xml:id="SS.4.1.78"> sa vātaduṣṭe dātavyaḥ kaṣāyādiṣu saptasu |
            <caesura/>
             nyagrodhādirgaṇo yas tu kākolyādiś ca yaḥ smṛtaḥ || </l>

          <l xml:id="SS.4.1.79"> tau pittaduṣṭe dātavyau kaṣāyādiṣu saptasu |
            <caesura/>
             āragvadhādis tu gaṇo yaś coṣṇaḥ parikīrtitaḥ || </l>

          <l xml:id="SS.4.1.80"> tau deyau kaphaduṣṭe tu saṃsṛṣṭe saṃyatā gaṇāḥ |
            <caesura/>
             vātātmakānugararujān sāsrāvānapi ca vraṇān || </l>

          <l xml:id="SS.4.1.81"> sakṣaumayavasarpirbhir dhūpanāṅgaiś ca dhūpayet |
            <caesura/>
             pariśuṣkālpamāṃsānāṃ gambhīrāṇāṃ tathaiva ca || </l>

          <l xml:id="SS.4.1.82"> kuryād utsādanīyāni sarpīṃṣyālepanāni ca |
            <caesura/>
             māṃsāśināṃ ca māṃsāni bhakṣayed vidhivan naraḥ || </l>

          <l xml:id="SS.4.1.83"> viśuddhamanasas tasya māṃsaṃ māṃsena vardhate |
            <caesura/>
             utsannamṛdumāṃsānāṃ vraṇānāmavasādanam || </l>

          <l xml:id="SS.4.1.84"> kuryād dravyair yathoddiṣṭaiś cūrṇitair madhunā saha |
            <caesura/>
             kaṭhinānām amāṃsānāṃ duṣṭānāṃ matiriśvanā || </l>

          <l xml:id="SS.4.1.85"> mṛdvī kriyā vidhātavyā śoṇitaṃ cāpi mokṣayet |
            <caesura/>
             vātaghnauṣadhasaṃyuktān snehān sekāṃś ca pūrayet |
            <caesura/>
             kāsīsaṃ rocanāṃ tutthaṃ haritālaṃ manaḥśilām || </l>

          <l xml:id="SS.4.1.86"> mṛdutvamāśurohaṃ ca gāḍho bandhaḥ karoti hi| varṇeṣu
            mṛdumāṃseṣu dāruṇīkaraṇaṃ hitam| dhavapriyaṅgvaśokānāṃ rohiṇyāś ca
            tvacastathā|| </l>

          <l xml:id="SS.4.1.87"> triphalādhātakīpuṣparodhrasarjarasān samān| kṛtvā
            sūkṣmāṇi cūrṇāni vraṇaṃ tairavacūrṇayet|| </l>

          <l xml:id="SS.4.1.88"> utsannamāṃsān kaṭhinān kaṇḍūyuktāṃścirotthitān| tathaiva
            khalu duḥśodhyāñ śodhayet kṣārakarmaṇā|| </l>

          <l xml:id="SS.4.1.89"> sravato 'śmabhavānmūtraṃ ye cānye raktavāhinaḥ|
            niḥśeṣacchinnasandhīṃś ca sādhayed agnikarmaṇā|| </l>

          <l xml:id="SS.4.1.90"> durūḍhatvāt tu śuklānāṃ kṛṣṇakarma hitaṃ bhavet|
            bhallātakān vāsayet tu kṣīre prāṅmūtrabhāvitān| tato dvidhā cchedayitvā lauhe
            kumbhe nidhāpayet|| </l>

          <l xml:id="SS.4.1.91"> kumbhe+anyasmin nikhāte tu taṃ kumbhamatha yojayet|
            mukhaṃ mukhena sandhāya gomayairdāhayettataḥ|| </l>

          <l xml:id="SS.4.1.92"> yaḥ snehaścyavate tasmād grāhayettaṃ śanairbhiṣak|
            grāmyānūpaśaphān dagdhvā sūkṣmacūrṇāni kārayet|| </l>

          <l xml:id="SS.4.1.93"> tailenānena saṃsṛṣṭaṃ śuklam ālepayed vraṇam|
            bhallātakavidhānena sārasnehāṃs tu kārayet|| </l>

          <l xml:id="SS.4.1.94"> ye ca kecit phalasnehā vidhānaṃ teṣu pūrvavat|
            durūḍhatvāt tu kṛṣṇānāṃ pāṇḍukarma hitaṃ bhavet|| </l>

          <l xml:id="SS.4.1.95"> saptarātraṃ sthitaṃ kṣīre chāgale rohiṇīphalam| tenaiva
            piṣṭaṃ suślakṣṇaṃ savarṇakaraṇaṃ hitam|| </l>

          <l xml:id="SS.4.1.96"> navaṃ kapālikācūrṇaṃ vaidulaṃ sarjanāma ca| kāsīsaṃ
            madhukaṃ caiva kṣaudrayuktaṃ pralepayet|| </l>

          <l xml:id="SS.4.1.97"> kapitthimuddhṛte māṃse mūtreṇājena pūrayet| kāsīsaṃ
            rocanāṃ tutthaṃ haritālaṃ manaḥśilām|| </l>

          <l xml:id="SS.4.1.98"> veṇunirlekhanaṃ cāpi prapunnāḍarasāñjanam |
            <caesura/>
             adhastādarjunasyaitanmāsaṃ bhūmau nidhāpayet || </l>

          <l xml:id="SS.4.1.99"> māsādūrdhvaṃ tatas tena kṛṣṇam ālepayed vraṇam |
            <caesura/>
             kukkuṭāṇḍakapālāni katakaṃ madhukaṃ samam || </l>

          <l xml:id="SS.4.1.100"> tathā samudramaṇḍūkī maṇicūrṇaṃ ca dāpayet |
            <caesura/>
             guṭikā mūtrapiṣṭāstā vraṇānāṃ pratisāraṇam || </l>

          <l xml:id="SS.4.1.101"> hastidantamasīṃ kṛtvā mukhyaṃ caiva rasāñjanam |
            <caesura/>
             romāṇyetena jāyante lepātpāṇitaleṣv api || </l>

          <l xml:id="SS.4.1.102"> catuṣpadānāṃ tvagromakhuraśṛṅgāsthibhasmanā |
            <caesura/>
             tailāktā cūrṇitā bhūmir bhaved romavatī punaḥ || </l>

          <l xml:id="SS.4.1.103"> kāsīsaṃ naktamālasya pallavāṃś caiva saṃharet |
            <caesura/>
             kapittharasapiṣṭāni romasañjananaṃ param || </l>

          <l xml:id="SS.4.1.104"> romākīrṇo vraṇo yas tu na samyaguparohati |
            <caesura/>
             kṣurakartarisandaṃśaus tasya romāṇi nirharet || </l>

          <l xml:id="SS.4.1.105"> śaṅkhacūrṇasya bhāgau dvau haritālaṃ ca bhāgikam |
            <caesura/>
             śuktena saha piṣṭāni lomaśātanam uttamam ||) </l>

          <l xml:id="SS.4.1.106"> tailaṃ bhallātakasyātha snuhīkṣīraṃ tathaiva ca |
            <caesura/>
             pragṛhyaikatra matimān romaśātanam uttamam || </l>

          <l xml:id="SS.4.1.107"> kadalīdīrghavṛntābhyāṃ bhasmālaṃ lavaṇaṃ śamībījaṃ
            śītodapiṣṭaṃ vā romaśātanamācaret || </l>

          <l xml:id="SS.4.1.108"> āgāragodhikāpucchaṃ rambhā ''ālaṃ bījamaiṅgudam |
            <caesura/>
             dagdhvā tadbhasmatailāmbu sūryapakvaṃ kacāntakṛt || </l>

          <l xml:id="SS.4.1.109"> vātaduṣṭo vraṇo yas tu rūkṣaś cātyarthavedanaḥ |
            <caesura/>
             adhaḥkāye viśeṣeṇa tatra bastir vidhīyate || </l>

          <l xml:id="SS.4.1.110"> mūtrāghāte mūtradoṣe śukradoṣe+aśmarīvraṇe |
            <caesura/>
             tathaivārtavadoṣe ca bastir apy uttaro hitaḥ || </l>

          <l xml:id="SS.4.1.111"> yasmācchudhyati bandhena vraṇo yāti ca mārdavam |
            <caesura/>
             rohaty api ca niḥśaṅkas tasmād bandho vidhīyate || </l>

          <l xml:id="SS.4.1.112"> sthirāṇāmalpamāṃsānāṃ raukṣyādanuparohatām |
            <caesura/>
             patradānaṃ bhavet kāryaṃ yathādoṣaṃ yathartu ca || </l>

          <l xml:id="SS.4.1.113"> eraṇḍabhūrjapūtīkaharidrāṇāṃ tu vātaje |
            <caesura/>
             patramāśvabalaṃ yac ca kāśmarīpatram eva ca || </l>

          <l xml:id="SS.4.1.114"> patrāṇi kṣīravṛkṣāṇāmaudakāni tathaiva ca |
            <caesura/>
             dūṣite raktapittābhyāṃ vraṇe dadyādvicakṣaṇaḥ || </l>

          <l xml:id="SS.4.1.115"> pāṭhāmūrvāguḍūcīnāṃ kākamācīharidrayoḥ |
            <caesura/>
             patraṃ ca śukanāsāyā yojayet kaphaje vraṇe || </l>

          <l xml:id="SS.4.1.116"> akarkaśamavicchinnamajīrṇaṃ sukumārakam |
            <caesura/>
             ajantujagdhaṃ mṛdu ca patraṃ guṇavaducyate || </l>

          <l xml:id="SS.4.1.117"> snehamauṣadhasāraṃ ca paṭṭaḥ patrāntarīkṛtaḥ |
            <caesura/>
             gādatte yattataḥ patraṃ lepasyopari dāpayet || </l>

          <l xml:id="SS.4.1.118"> śaityauṣṇyajananārthāya snehasaṃgrahaṇāya ca |
            <caesura/>
             dattauṣadheṣu dātavyaṃ patraṃ vaidyena jānatā || </l>

          <l xml:id="SS.4.1.119"> makṣikā vraṇamāgatya niḥkṣipanti yadā kṛmīn |
            <caesura/>
             śvayathurbhakṣite tais tu jāyate bhṛśadāruṇaḥ || </l>

          <l xml:id="SS.4.1.120"> tīvrā rujo vicitrāś ca raktāsrāvaś ca jāyate |
            <caesura/>
             surasādirhitas tatra dhāvane pūraṇe tathā || </l>

          <l xml:id="SS.4.1.121"> saptaparṇakarañjārkanimbarājādanatvacaḥ |
            <caesura/>
             hitā gomūtrapiṣṭāś ca sekaḥ kṣārodakena vā || </l>

          <l xml:id="SS.4.1.122"> pracchādya māṃsapeśyā vā kṛmīn apahared vraṇāt |
            <caesura/>
             viṃśatiṃ kṛmijātīs tu vaksyāmyupari bhāgaśaḥ || </l>

          <l xml:id="SS.4.1.123"> dīrghakālāturāṇāṃ tu kṛśānāṃ vraṇaśoṣiṇām |
            <caesura/>
             bṛṃhaṇīyo vidhiḥ sarvaḥ kāyāgniṃ parirakṣatā || </l>

          <l xml:id="SS.4.1.124"> viṣajuṣṭasya vijñānāṃ viṣaniścayam eva ca |
            <caesura/>
             cikitsitaṃ ca vakṣyāmi kalpeṣu pratibhāgaśaḥ || </l>

          <l xml:id="SS.4.1.125"> kaṇḍūmantaḥ saśophāś ca ye ca jatrūpari vraṇāḥ |
            <caesura/>
             śirovirecanaṃ teṣu vidadhyātkuśalo bhiṣak || </l>

          <l xml:id="SS.4.1.126"> rujāvanto 'nilāviṣṭā rūkṣā ye cordhvajatrujāḥ |
            <caesura/>
             vraṇeṣu teṣu kartavyaṃ nasyaṃ vaidyena jānatā || </l>

          <l xml:id="SS.4.1.127"> doṣapracyāvanārthāya rujādāhakṣayāya ca |
            <caesura/>
             jihvādantasamutthasya haraṇārthaṃ malasya ca || </l>

          <l xml:id="SS.4.1.128"> śodhano ropaṇaś caiva vraṇasya mukhajasya vai |
            <caesura/>
             uṣṇo vā yadi vā śītaḥ kavalagraha iṣyate || </l>

          <l xml:id="SS.4.1.129"> ūrdhvajatrugatān rogān vraṇāṃś ca kaphavātajān |
            <caesura/>
             śophasrāvarujāyuktān dhūmapānair upācaret || </l>

          <l xml:id="SS.4.1.130"> kṣatoṣmaṇo nigrahārthaṃ sandhānārthaṃ tathaiva ca |
            <caesura/>
             sadyovraṇeṣvāyateṣu kṣaudrasarpir vidhīyate || </l>

          <l xml:id="SS.4.1.131"> avagāḍhāstvaṇumukhā ye vraṇāḥ śalyapīḍitāḥ |
            <caesura/>
             nivṛttahastoddharaṇā yantraṃ teṣu vidhīyate || </l>

          <l xml:id="SS.4.1.132"> laghumātro laghuś caiva snigdha uṣṇo 'gnidīpanaḥ |
            <caesura/>
             sarvavraṇibhyo deyas tu sadā ''āhāro vijānatā || </l>

          <l xml:id="SS.4.1.133"> niśācarebhyo rakṣyas tu nityam eva kṣatāturaḥ |
            <caesura/>
             rakṣāvidhānair uddiṣṭair yamaiḥ saniyamais tatahā || </l>

          <l xml:id="SS.4.1.134"> ṣaṇmūlo 'ṣṭaparigrāhī pañcalakṣaṇalakṣitaḥ |
            <caesura/>
             ṣaṣṭyā cidhānair nirdiṣṭaiś caturbhiḥ sādhyate vraṇaḥ || </l>

          <l xml:id="SS.4.1.135"> yo 'lpauṣadhakṛto yogo bahugranthabhayānmayā |
            <caesura/>
             dravyāṇāṃ tatsamānānāṃ tatrāvāpo na duṣyati || </l>

          <l xml:id="SS.4.1.136"> prasaṅgābhihito yo vā bahudurlabhabheṣajaḥ |
            <caesura/>
             yathopapatti tatrāpi kāryam eva cikitsitam || </l>

          <l xml:id="SS.4.1.137"> goṇoktam api yaddravyaṃ bhaved vyādhāvayaugikam |
            <caesura/>
             tad uddhared yaugikaṃ tu prakṣiped apy akīrtitam || </l>

          <l xml:id="SS.4.1.138"> upadravās tu vividhā vraṇasya vraṇitasya ca |
            <caesura/>
             tatra gandhādayaḥ pañca vraṇasyopadravāḥ smṛtāḥ || </l>

          <l xml:id="SS.4.1.139"> jvarātisārau mūrcchā ca hikkā cchardirarocakaḥ |
            <caesura/>
             śvāsakāsāvipākāś ca tṛṣṇā ca vraṇitasya tu || </l>

          <l xml:id="SS.4.1.140"> vraṇakriyāsvevamāsu vyāsenoktāsv apikriyām |
            <caesura/>
             bhūyo 'pyupari vakṣyāmi sadyovraṇacikitsite ||</l>

          <p ana="trailer">iti suśrutasaṃhitāyāṃ cikitsāsthāne dvivraṇīyacikitsitaṃ nāma
            prathamo 'dhyāyaḥ ||1 ||</p>
        </div>



        <div n="2" type="adhyāya">

          <head>dvitīyo 'dhyāyaḥ |</head>

          <l xml:id="SS.4.2.1"> athātaḥ sadyovraṇacikitsitaṃ vyākhyāsyāmaḥ || </l>

          <l xml:id="SS.4.2.2"> yathovāca bhagavān dhanvantariḥ || </l>

          <l xml:id="SS.4.2.3"> dhanvantarir dharmabhṛtāṃ variṣṭho vāgviśāradaḥ |
            <caesura/>
             viśvāmitrasutaṃ śiṣyam ṛṣiṃ suśrutam anvaśāt || </l>

          <l xml:id="SS.4.2.4"> nānādhārāmukhaiḥ śastrair nānāsthānanipātitaiḥ |
            <caesura/>
             nānārūpā vraṇā ye syus teṣāṃ vakṣyāmi lakṣaṇam || </l>

          <l xml:id="SS.4.2.5"> āyatāś caturasrāś ca tryasrā maṇḍalinas tathā |
            <caesura/>
             ardhacandrapratīkāśā viśālāḥ kuṭilās tathā || </l>

          <l xml:id="SS.4.2.6"> śarāvanimnamadhyāś ca yavamadhyās tathā 'pare |
            <caesura/>
             evaṃprakārākṛtayo bhavanty āgantavo vraṇāḥ || </l>

          <l xml:id="SS.4.2.7"> doṣajā vā svayaṃ bhinnā na tu vaidyanimittajāḥ |
            <caesura/>
             bhiṣagvraṇākṛtijño hi na moham adhigacchati || </l>

          <l xml:id="SS.4.2.8"> bhṛśaṃ durdarśarūpeṣu vraṇeṣu vikṛteṣv api |
            <caesura/>
             anantākṛtir āgantuḥ sa bhiṣagbhiḥ purātanaiḥ || </l>

          <l xml:id="SS.4.2.9"> samāsato lakṣaṇataḥ ṣaḍvidhaḥ parikīrtitaḥ |
            <caesura/>
             chinnaṃ bhinnaṃ tathā viddhaṃ kṣataṃ piccitam eva ca || </l>

          <l xml:id="SS.4.2.10"> ghṛṣṭam āhus tathā ṣaṣṭhaṃ teṣāṃ vakṣyāmi lakṣaṇam |
            <caesura/>
             tiraścīna ṛjurvā 'pi yo vraṇaś cāyato bhavet || </l>

          <l xml:id="SS.4.2.11"> gātrasya pātanaṃ cāpi chinnam ity upadiśyate |
            <caesura/>
             kuntaśaktyṛṣṭikhaṅgāgraviṣāṇādibhir āśayaḥ || </l>

          <l xml:id="SS.4.2.12"> hataḥ kiñcit sravet tad dhi bhinnalakṣaṇam ucyate |
            <caesura/>
             sthānāny āmāgnipakvānāṃ mūtrasya rudhirasya ca || </l>

          <l xml:id="SS.4.2.13"> hṛduṇḍukaḥ phupphusaś ca koṣṭha ity abhidhīyate |
            <caesura/>
             tasmin bhinne raktapūrṇe jvaro dāhaś ca jāyate || </l>

          <l xml:id="SS.4.2.14"> mūtramārgagudāsyebhyo raktaṃ ghrāṇāc ca gacchati |
            <caesura/>
             mūrcchāśvāsatṛḍādhmānamabhaktacchanda eva ca || </l>

          <l xml:id="SS.4.2.15"> viṇmūtravātasaṅgaś ca svedāsrāvo 'kṣiraktatā |
            <caesura/>
             lohagandhitvam āsyasya gātradaurgandhyam eva ca || </l>

          <l xml:id="SS.4.2.16"> hṛcchūlaṃ pārśvayoś cāpi viśeṣaṃ cātra me śṛṇu |
            <caesura/>
             āmāśayasthe rudhire rudhiraṃ saṃgṛhya samutthāpya mahābalāḥ |
            <caesura/>
             bhavaty antaḥpraveśas tu yathā nirdhunuyus tathā || </l>

          <l xml:id="SS.4.2.17"> ādhmānamatimātraṃ ca śūlaṃ ca bhṛśadāruṇam| pakvāśayagate
            cāpi rujo gauravam eva ca|| </l>

          <l xml:id="SS.4.2.18"> śītatā cāpy adho nāmeḥ khebhyo raktasya cāgamaḥ|
            abhinne+apyāśaye+antrāṇāṃ khaiḥ sūkṣmairantrapūraṇam|| </l>

          <l xml:id="SS.4.2.19"> pihitāsye ghaṭe yadvallakṣyate tasya gauravam|
            sūkṣmāsyaśalyābhihataṃ yadaṅgaṃ tvāśayādvinā|| </l>

          <l xml:id="SS.4.2.20"> uttuṇḍitaṃ nirgataṃ vā tadviddham iti nirdiśet|
            nāticchinnaṃ nātibhinnamubhayor lakṣaṇānvitam|| </l>

          <l xml:id="SS.4.2.21"> viṣamaṃ vraṇamaṅge yattat kṣataṃ tvabhinirdiśet|
            prahārapīḍanābhyāṃ tu yadaṅgaṃ pṛthutāṃ gatam|| </l>

          <l xml:id="SS.4.2.22"> sāsthi tat piccitaṃ vidyānmajjaraktapariplutam|
            vigatatvagyadaṅgaṃ hi saṃgharṣādanyathā+api vā|| </l>

          <l xml:id="SS.4.2.23"> uṣāsrāvānvitaṃ tattu ghṛṣṭamity upadiśyate| chinne bhinne
            tathā viddhe kṣate vā+asṛgatisravet|| </l>

          <l xml:id="SS.4.2.24"> raktakṣayādrujas tatra karoti pavano bhṛśam| snehapānaṃ
            hitaṃ tatra tatseko vihitastathā|| </l>

          <l xml:id="SS.4.2.25"> veśavāraiḥ sakṛśaraiḥ susnigdhaiścopanāhanam|
            dhānyasvedāṃś ca kurvīta snigdhānyālepanāni ca|| </l>

          <l xml:id="SS.4.2.26"> vātaghnauṣadhasiddhaiśca snehairbastirvidhīyate| piccite
            ca vighṛṣṭe ca nātisravapi śoṇitam|| </l>

          <l xml:id="SS.4.2.27"> agacchati bhṛśaṃ tasmin dāhaḥ pākaś ca jāyate| tatroṣmaṇo
            nigrahārthaṃ tathā dāhaprapākayoḥ|| </l>

          <l xml:id="SS.4.2.28"> śītam ālepanaṃ kāryaṃ pariṣekaśca śītalaḥ| ṣaṭsveteṣu
            yathokteṣu chinnādiṣu samāsataḥ|| </l>

          <l xml:id="SS.4.2.29"> jñeyaṃ samarpitaṃ sarvaṃ sadyovraṇacikitsitam| ata
            ūrdhvaṃ pravakṣyāmi chinnānāṃ tu cikitsitam|| </l>

          <l xml:id="SS.4.2.30"> ye vraṇā vivṛtāḥ kecicchiraḥpārśvāvalambinaḥ| tān sīvyed
            vidhinoktena badhnīyād gāḍham eva ca|| </l>

          <l xml:id="SS.4.2.31"> karṇaṃ sthānādapahṛtaṃ sthāpayitvā yathāsthitam| sīvyed
            yathoktaṃ tailena srotaś cābhipratarpayet|| </l>

          <l xml:id="SS.4.2.32"> kṛkāṭikānte chinne tu gacchatyapi samīraṇe| samyaṅniveśya
            badhnīyāt sīvyec cāpi nirantaram|| </l>

          <l xml:id="SS.4.2.33"> ājena sapiṣā caivaṃ pariṣekaṃ tu kārayet| uttāno 'nnaṃ
            samaśnīyācchayīta ca suyantritaḥ|| </l>

          <l xml:id="SS.4.2.34"> śākhāsu patitāṃstiryak prahārān vivṛtān bhṛśam| sīvyet
            samyaṅniveśyāśu sandhyasthīnyanupūrvaśaḥ|| </l>

          <l xml:id="SS.4.2.35"> baddhvā vellitakenāśu tatastailena secayet| carmaṇā
            gophaṇābandhaḥ kāryo yo vā hito bhavet|| </l>

          <l xml:id="SS.4.2.36"> pṛṣṭhe vraṇo yasya bhaved uttānaṃ śāyayet tu tam| ato
            'nyathā corasije śāyayet puruṣaṃ vraṇe|| </l>

          <l xml:id="SS.4.2.37"> chinnāṃ niḥśeṣataḥ śākhāṃ dagdhvā tailena buddhimān|
            badhnīyāt kośabandhena prāptaṃ kāryaṃ ca ropaṇam|| </l>

          <l xml:id="SS.4.2.38"> candanaṃ padmakaṃ rodhramutpalāni priyaṅgavaḥ| haridrā
            madhukaṃ caiva payaḥ syādatra cāṣṭamam|| </l>

          <l xml:id="SS.4.2.39"> tailamebhir vipakvaṃ tu pradhānaṃ vraṇaropaṇam| candanaṃ
            karkaṭākhyā ca sahe māṃsyāhvayā+amṛtā|| </l>

          <l xml:id="SS.4.2.40"> hareṇavo mṛṇālaṃ ca triphalā padmakotpale| trayodaśāṅgaṃ
            trivṛtametadvā payasā+anvitam|| </l>

          <l xml:id="SS.4.2.41"> tailaṃ vipakvaṃ sekārthe hitaṃ tu vraṇaropaṇe| ata
            ūrdhvaṃ pravakṣyāmi bhinnānāṃ tu cikitsitam|| </l>

          <l xml:id="SS.4.2.42"> bhinnaṃ netramakarmaṇyamabhinnaṃ lambate tu yat|
            tanniveśya yathāsthānamavyāviddhasiraṃ śanaiḥ|| </l>

          <l xml:id="SS.4.2.43"> pīḍayet pāṇinā samyak padmapattrāntareṇa tu| tato 'sya
            tarpaṇaṃ kāryaṃ nasyaṃ cānena sarpiṣā|| </l>

          <l xml:id="SS.4.2.44"> ājaṃ ghṛtaṃ kṣīrapātraṃ madhukaṃ cotpalāni ca|
            jīvakarṣabhakau caiva piṣṭvā sarpir vipācayet || </l>

          <l xml:id="SS.4.2.45"> sarvanetrābhighāte tu sarpiretat praśasyate| udarānmedaso
            vartirnirgatā yasya dehinaḥ|| </l>

          <l xml:id="SS.4.2.46"> kaṣāyabhasmamṛtkīrṇāṃ baddhvā sūtreṇa sūtravit|
            agnitaptena śastreṇa chindyānmadhusamāyutam|| </l>

          <l xml:id="SS.4.2.47"> baddhvā vraṇaṃ sujīrṇe+anne sarpiṣaḥ pānamiṣyate|
            snehapānādṛte cāpi payaḥpānaṃ vidhīyate|| </l>

          <l xml:id="SS.4.2.48"> śarkarāmadhuyaṣṭibhyāṃ lākṣayā vā śvadaṃṣṭrayā|
            citrāsamanvitaṃ caiva rujādāhavināśanam|| </l>

          <l xml:id="SS.4.2.49"> āṭopo maraṇaṃ vā syācchūlo vā+acchidyamānayā|
            medogranthau tu yattailaṃ vakṣyate tac ca yojayet|| </l>

          <l xml:id="SS.4.2.50"> tvaco 'tītya sirādīni bhittvā vā parihṛtya vā| koṣṭhe
            pratiṣṭhitaṃ śalyaṃ kuryād uktānupadravān|| </l>

          <l xml:id="SS.4.2.51"> tatrāntarlohitaṃ pāṇḍuṃ śītapādakarānanam| śītocchvāsaṃ
            raktanetramānaddhaṃ ca vivarjayet|| </l>

          <l xml:id="SS.4.2.52"> āmāśayasthe rudhire vamanaṃ pathyamucyate| pakvāśayasthe
            deyaṃ ca virecanamasaṃśayam|| </l>

          <l xml:id="SS.4.2.53"> āsthāpanaṃ ca niḥshehaṃ kāryamuṣṇair viśodhanaiḥ|
            yavakolakulatthānāṃ niḥsnehena rasena ca|| </l>

          <l xml:id="SS.4.2.54"> bhuñjītānnaṃ yavāgūṃ vā pibet saindhavasaṃyutām|
            atiniḥsrutarakto vā bhinnakoṣṭhaḥ pibed asṛk|| </l>

          <l xml:id="SS.4.2.55"> svamārgapratipannās tu yasya viṇmūtramārutāḥ| vyupadravaḥ
            sa bhinne+api koṣṭhe jīvati mānavaḥ|| </l>

          <l xml:id="SS.4.2.56"> abhinnamantraṃ niṣkrāntaṃ praveśyaṃ nānyathā bhavet|
            pipīlikāśirograstaṃ tadapyeke vadanti tu|| </l>

          <l xml:id="SS.4.2.57"> prakṣālya payasā digdhaṃ tṛṇśoṇitapāṃśubhiḥ| praveśayet
            kṛttanakho ghṛtenāktaṃ śanaiḥ śanaiḥ|| </l>

          <l xml:id="SS.4.2.58"> praveśayet kṣīrasiktaṃ śuṣkamatraṃ ghṛtāplutam|
            aṅgulyā+abhimṛśet kaṇṭhaṃ jalenodvejayed api|| </l>

          <l xml:id="SS.4.2.59"> hastapādeṣu saṃgṛhya samutthāpya mahābalāḥ| bhavaty
            antaḥpraveśas tu yathā nirdhunuyustathā|| </l>


          <l xml:id="SS.4.2.60"> tathā 'ntrāṇi viśantyantaḥ svāṃ kalāṃ pīḍayanti ca |
            <caesura/>
             vraṇālpatvād bahutvād vā duṣpraveśaṃ bhavet tu yat || </l>

          <l xml:id="SS.4.2.61"> tadāpāṭhya pramāṇena bhiṣagantraṃ parveśayet |
            <caesura/>
             yathāsthānaṃ niveṣṭe ca vraṇaṃ sīvyed atandriyaḥ || </l>

          <l xml:id="SS.4.2.62"> sthānādapetamādatte prāṇān gupitam eva vā |
            <caesura/>
             veṣṭayitvā tu paṭṭena ghṛtasekaṃ pradāpayet || </l>

          <l xml:id="SS.4.2.63"> ghṛtaṃ pibet sukhoṣṇaṃ ca citrātailasamanvitam |
            <caesura/>
             mṛdukriyārthaṃ śakṛto vāyoś cādhaḥpravṛttaye || </l>

          <l xml:id="SS.4.2.64"> tatastailamidaṃ kuryād ropaṇārthaṃ cikitsakaḥ |
            <caesura/>
             tvaco 'śvakarṇadhavayor mocakīmeṣaśṛṅgayoḥ || </l>

          <l xml:id="SS.4.2.65"> śallakyarjunayoś cāpi vidāryāḥ kṣīriṇāṃ tathā |
            <caesura/>
             balāmūlāni cāhṛtya tailametair vipācayet || </l>

          <l xml:id="SS.4.2.66"> vraṇaṃ saṃropayet tena varṣamātraṃ yateta ca |
            <caesura/>
             pādau nirastamuṣkasya jalena prokṣya cākṣiṇī || </l>

          <l xml:id="SS.4.2.67"> praveśya tunnasevanyā muṣkau sīvyet tataḥ param |
            <caesura/>
             kāryo gophaṇikābandhaḥ kaṭyām āveśya yantrakam || </l>



          <l xml:id="SS.4.2.68"> na kuryāt snehasekaṃ ca tena klidyati hi vraṇaḥ |
            <caesura/>
            <caesura/>
             kālānusāryāgurvelājātīcandanapadmakaiḥ || </l>

          <l xml:id="SS.4.2.69"> śilādārvyamṛtātutthaistailaṃ kurvīta ropaṇam |
            <caesura/>
             śiraso 'apahṛte śalye bālavartiṃ niveśayet || </l>

          <l xml:id="SS.4.2.70"> bālavartyām adattāyāṃ mastuluṅgaṃ vraṇāt sravet |
            <caesura/>
             hanyād enaṃ tato vāyus tasmād evam upācaret || </l>

          <l xml:id="SS.4.2.71"> vraṇe rohati caikaikaṃ śanairbālamapakṣipet |
            <caesura/>
             gātrādapahṛte 'nyasmāt snehavartiṃ praveśayet || </l>

          <l xml:id="SS.4.2.72"> kṛte niḥśoṇite cāpi vidhiḥ sadyaḥkṣate hitaḥ |
            <caesura/>
             dūrābagāḍhāḥ sūkṣmāḥ syurye vraṇāstān viśoṇitān || </l>

          <l xml:id="SS.4.2.73"> kṛtvā sūkṣmeṇa netreṇa cakratailena tarpayet |
            <caesura/>
             samaṅgāṃ rajanīṃ padmāṃ trivargaṃ tutthameva ca || </l>

          <l xml:id="SS.4.2.74"> viḍaṅgaṃ kaṭukāṃ pathyāṃ guḍūcīṃ sakarañjikām |
            <caesura/>
             saṃhṛtya vipacet kāle tailaṃ ropaṇamuttamam || </l>

          <l xml:id="SS.4.2.75"> tālīśaṃ padmakaṃ māṃsī hareṇvagurucandanam |
            <caesura/>
             haridre padmabījāni sośīraṃ madhukaṃ ca taiḥ || </l>

          <l xml:id="SS.4.2.76"> pakvaṃ sadyovraṇeṣūktaṃ tailaṃ ropaṇamuttamam |
            <caesura/>
             kṣate kṣatavidhiḥ kāryaḥ piccite bhagnavadvidhiḥ || </l>

          <l xml:id="SS.4.2.77"> ghṛṣṭe rujo nigṛhyāśu cūrṇair upacared vraṇam |
            <caesura/>
             viśliṣṭadehaṃ patitaṃ mathitaṃ hatam eva ca || </l>

          <l xml:id="SS.4.2.78"> vāsayettailapūrṇāyāṃ droṇyāṃ māṃsarasāśanam |
            <caesura/>
             ayameva vidhiḥ kāryaḥ kṣīṇe marmahate tathā || </l>

          <l xml:id="SS.4.2.79"> ropaṇe saparīṣeke pāne ca vraṇināṃ sadā |
            <caesura/>
             tailaṃ ghṛtaṃ vā saṃyojyaṃ śarīrartūnavekṣya hi || </l>

          <l xml:id="SS.4.2.80"> ghṛtāni yāni vakṣyāmi yatnataḥ pittavidradhau |
            <caesura/>
             sadyovraṇeṣu deyāni tāni vaidyena jānatā || </l>

          <l xml:id="SS.4.2.81"> sadyaḥkṣatavraṇaṃ vaidyaḥ saśūlaṃ pariṣecayet |
            <caesura/>
             sarpiṣā nātiśītena balātailena vā punaḥ || </l>

          <l xml:id="SS.4.2.82"> samaṅgāṃ rajanīṃ padmāṃ pathyāṃ tutthaṃ suvarcalām |
            <caesura/>
             padmakaṃ rodhramadhukaṃ viḍaṅgāni hareṇukām || </l>

          <l xml:id="SS.4.2.83"> tālīśapatraṃ naladaṃ candanaṃ padmakeśaram |
            <caesura/>
             mañjiṣṭhośīralākṣāś ca kṣīriṇāṃ cāpi pallavān || </l>

          <l xml:id="SS.4.2.84"> priyālabījaṃ tindukyāstaruṇāni phalāni ca |
            <caesura/>
             yathālābhaṃ samāhṛtya tailamebhir vipācayet || </l>

          <l xml:id="SS.4.2.85"> sadyovraṇānāṃ sarveṣāmaduṣṭānāṃ tu ropaṇam |
            <caesura/>
             kaṣāyamadhurāḥ śītāḥ kriyāḥ snigdhāś ca yojayet || </l>

          <l xml:id="SS.4.2.86"> sadyovraṇānāṃ saptāhaṃ paścāt pūrvoktamācaret |
            <caesura/>
             duṣṭavraṇeṣu kartavyamūrdhvaṃ cādhaś ca śodhanam || </l>

          <l xml:id="SS.4.2.87"> viśoṣaṇaṃ tathā++āhāraḥ śoṇitasya ca mokṣaṇam |
            <caesura/>
             kaṣāyaṃ rājavṛkṣādau surasādau ca dhāvanam || </l>

          <l xml:id="SS.4.2.88"> tayoreva kaṣāyeṇa tailaṃ śodhanamiṣyate |
            <caesura/>
             kṣārakalpena vā tailaṃ kṣāradravyeṣu sādhitam || </l>

          <l xml:id="SS.4.2.89"> dravantī cirabilvaś ca dantī citrakameva ca |
            <caesura/>
             pṛthvīkā nimbapatrāṇi kāsīsaṃ tutthameva ca || </l>

          <l xml:id="SS.4.2.90"> trivṛttejovatī nīlī haridre saindhavaṃ tilāḥ |
            <caesura/>
             bhūmikadambaḥ suvahā śukākhyā lāṅgalāhvayā || </l>

          <l xml:id="SS.4.2.91"> naipālī jālinī caiva madayantī mṛgādanī |
            <caesura/>
             sudhāmūrvārkakīṭāriharitālakarañjikāḥ || </l>

          <l xml:id="SS.4.2.92"> yathopapatti kartavyaṃ tailam etais tu śodhanam |
            <caesura/>
             ghṛtaṃ vā yadi vā prāptaṃ kalkāḥ saṃśodhanāstathā || </l>

          <l xml:id="SS.4.2.93"> saindhavatrivṛderaṇḍapatrakalkastu vātike |
            <caesura/>
             trivṛddharidrāmadhukakalkaḥ paitte tilairyutaḥ || </l>

          <l xml:id="SS.4.2.94"> kaphaje tilatejohvādantīsvarjikacitrakāḥ |
            <caesura/>
             duṣṭavraṇavidhiḥ kāryo mehakuṣṭhavraṇeṣvapi || </l>

          <l xml:id="SS.4.2.95"> ṣaḍvidhaḥ prāk pradiṣṭo yaḥ sadyovraṇaviniścayaḥ |
            <caesura/>
             nātaḥ śakyaṃ paraṃ vaktumapi niścitavādibhiḥ || </l>

          <l xml:id="SS.4.2.96"> upasargair nipātaiś ca tat tu paṇḍitamāninaḥ |
            <caesura/>
             kecit saṃyojya bhāṣante bahudhā mānagarvitāḥ || </l>

          <l xml:id="SS.4.2.97"> bahu tadbhāṣitaṃ teṣāṃ ṣaṭsveṣvevāvatiṣṭhate |
            <caesura/>
             viśeṣā iva sāmānye ṣaṭtvaṃ tu paramaṃ matam||</l>
          <trailer>iti suśrutasaṃhitāyāṃ cikitsāsthāne sadyocraṇacikitsitaṃ nāma dvitīyo
            'adhyāyaḥ ||2||</trailer>
        </div>


        <div n="3" subtype="adhyāya">
          <head>tṛtīyo 'adhyāyaḥ|</head>

          <l xml:id="SS.4.3.1"> athāto bhagnānāṃ cikitsitaṃ vyākhyāsyāmaḥ || </l>

          <l xml:id="SS.4.3.2"> yathovāca bhagavān dhanvantariḥ || </l>

          <l xml:id="SS.4.3.3"> alpāśino 'anātmavato jantorvātātmakasya ca |
            <caesura/>
             upadravair vā juṣṭasya bhagnaṃ kṛcchreṇa sidhyati || </l>

          <l xml:id="SS.4.3.4"> lavaṇaṃ kaṭukaṃ kṣāramamlaṃ maithunamātapam |
            <caesura/>
             vyāyāmaṃ ca na seveta bhagno rūkṣānnameva ca || </l>

          <l xml:id="SS.4.3.5"> śālirmāṃsarasaḥ kṣīraṃ sarpiryūṣaḥ satīnajaḥ |
            <caesura/>
             bṛṃhaṇaṃ cānnapānaṃ syāddeyaṃ bhagnāya jānatā || </l>

          <l xml:id="SS.4.3.6"> madhūkodumbarāśvatthapalāśakakubhatvacaḥ |
            <caesura/>
             vaṃśasarjavaṭānāṃ ca kuśārthamupasaṃharet || </l>

          <l xml:id="SS.4.3.7"> ālepanārthaṃ mañjiṣṭhāṃ madhukaṃ raktacandanam |
            <caesura/>
             śatadhautaghṛtonmiśraṃ śālipiṣṭaṃ ca saṃharet || </l>

          <l xml:id="SS.4.3.8"> saptāhād atha saptāhāt saumyeṣv ṛtuṣu bandhanam |
            <caesura/>
             sādhāraṇeṣu kartavyaṃ pañcame pañcame 'hani || </l>

          <l xml:id="SS.4.3.9"> āgneyeṣu tryahā tu kuryād bhagnadoṣavaśena vā |
            <caesura/>
             tatrātiśithilaṃ baddhe sandhisthairyaṃ na jāyate || </l>

          <l xml:id="SS.4.3.10"> gāḍhenāpi tvagādīnāṃ śopho ruk pāka eva ca |
            <caesura/>
             tasmāt sādhāraṇaṃ bandhaṃ bhagne śaṃsanti tadvidaḥ || </l>

          <l xml:id="SS.4.3.11"> nyagrodhādikaṣāyaṃ tu suśītaṃ pariṣecane |
            <caesura/>
             pañcamūlīvipakvaṃ tu kṣīraṃ kuryāt savedane || </l>

          <l xml:id="SS.4.3.12"> sukhoṣṇam avacāryaṃ vā cakratailaṃ vijānatā |
            <caesura/>
             vibhajya kālaṃ doṣaṃ ca doṣaghnauṣadhasaṃyutam || </l>

          <l xml:id="SS.4.3.13"> pariṣekaṃ pradehaṃ ca vidadhyāc chītam eva ca |
            <caesura/>
             gṛṣṭikṣīraṃ sasarpiṣkaṃ madhurauṣadhasādhitam || </l>

          <l xml:id="SS.4.3.14"> śītalaṃ lākṣayā yuktaṃ prātarbhagnaḥ pibennaraḥ |
            <caesura/>
             savraṇasya tu bhagnasya vraṇaṃ sarpirmadhūttaraiḥ || </l>

          <l xml:id="SS.4.3.15"> pratisārya kaṣāyaistu śeṣaṃ bhagnavadācaret |
            <caesura/>
             prathame vayasi tvevaṃ bhagnaṃ sukaramādiśet || </l>

          <l xml:id="SS.4.3.16"> alpadoṣasya jantostu kāle ca śiśirātmake |
            <caesura/>
             prathame vayasi tvevaṃ māsāt sandhiḥ sthiro bhavet || </l>

          <l xml:id="SS.4.3.17"> madhyame dviguṇāt kālāduttare triguṇāt smṛtaḥ |
            <caesura/>
             avanāmitam unnahyed unnataṃ cavapīḍayet || </l>

          <l xml:id="SS.4.3.18"> āñched atikṣiptam adho gataṃ copari vartayet |
            <caesura/>
             āñchanaiḥ pīḍanaiś caiva saṅkṣepair bandhanais tathā || </l>

          <l xml:id="SS.4.3.19"> sandhīñcharīre sarvāṃstu calānapyacalānapi |
            <caesura/>
             etais tu sthāpanopāyaiḥ sthāpayen matimān bhiṣak || </l>

          <l xml:id="SS.4.3.20"> utpiṣṭam atha viśliṣṭaṃ sandhiṃ vaidyo na ghaṭṭayet |
            <caesura/>
             tasya śītān parīṣekān pradehāṃś cāvacārayet || </l>

          <l xml:id="SS.4.3.21"> abhighāte hṛte sandhiḥ svāṃ yāti prakṛtiṃ punaḥ |
            <caesura/>
             ghṛtadigdhena paṭṭena veṣṭayitvā yathāvidhi || </l>

          <l xml:id="SS.4.3.22"> paṭṭopari kuśān dattvā yathāvad vandham ācaret |
            <caesura/>
             pratyaṅgabhagnasya vidhirata ūrdhvaṃ pravakṣyate || </l>

          <l xml:id="SS.4.3.23"> nakhasandhiṃ samutpiṣṭaṃ raktānugatam ārayā |
            <caesura/>
             avamathya srute rakte śālipiṣṭena lepayet || </l>

          <l xml:id="SS.4.3.24"> bhagnāṃ vā sandhimuktāṃ vā sthāpayitvā+aṅgulīṃ samām |
            <caesura/>
             aṇunā++āveṣṭya paṭṭena ghṛtasekaṃ pradāpayet || </l>

          <l xml:id="SS.4.3.25"> abhyajya sapiṣā pādaṃ talabhagnaṃ kuśottaram |
            <caesura/>
             vastrapaṭṭena badhnīyān na ca vyāyāmam ācaret || </l>

          <l xml:id="SS.4.3.26"> abhyajyāyāmayejjaṅghām ūruṃ ca susamāhitaḥ |
            <caesura/>
             dattvā vṛkṣatvacaḥ śītā vastrapaṭṭena veṣṭayet || </l>

          <l xml:id="SS.4.3.27"> matimāṃś cakrayogena hy āñched ūrvasthi nirgatam |
            <caesura/>
             sphuṭitaṃ piccitaṃ cāpi badhnīyāt pūrvavad bhiṣak || </l>

          <l xml:id="SS.4.3.28"> āñchedūrdhvamadho vā+api kaṭibhagnaṃ tu mānavam |
            <caesura/>
             tataḥ sthānasthite saṃdhau bastibhiḥ samupācaret || </l>

          <l xml:id="SS.4.3.29"> parśukāsvatha bhagnāsu ghṛtābhyaktasya tiṣṭhataḥ |
            <caesura/>
             dakṣiṇāsv athavā vāmāsv anumṛjya nibandhanīḥ || </l>

          <l xml:id="SS.4.3.30"> tataḥ kavalikāṃ dattvā veṣṭayet susamāhitaḥ |
            <caesura/>
             tailapūrṇe kaṭāhe vā droṇyāṃ vā śāyayennaram || </l>

          <l xml:id="SS.4.3.31"> musalenotkṣipet kakṣāmaṃsasandhau visaṃhate |
            <caesura/>
             sthānasthitaṃ ca badhnīyāt svastikena vicakṣaṇaḥ || </l>

          <l xml:id="SS.4.3.32"> kaurparaṃ tu tathā sandhim aṅguṣṭhenānumārjayet |
            <caesura/>
             anumṛjya tataḥ sandhiṃ pīḍayet kūrparāc cyutam || </l>

          <l xml:id="SS.4.3.33"> prasāryākuñcayec cainaṃ snehasekaṃ ca dāpayet |
            <caesura/>
             evaṃ jānuni gulphe ca maṇibandhe ca kārayet || </l>

          <l xml:id="SS.4.3.34"> ubhe tale same kṛtvā talabhagnasya dehinaḥ |
            <caesura/>
             badhnīyād āmatailena pariṣekaṃ ca kārayet || </l>

          <l xml:id="SS.4.3.35"> mṛtpiṇḍaṃ dhārayet pūrvaṃ lavaṇaṃ ca tataḥ param |
            <caesura/>
             haste jātabale cāpi kuryāt pāṣāṇadhāraṇam || </l>

          <l xml:id="SS.4.3.36"> sannam unnamayet svinnamakṣakaṃ musalena tu |
            <caesura/>
             tathonnataṃ pīḍayec ca badhnīyādgāḍhameva ca || </l>

          <l xml:id="SS.4.3.37"> ūruvac cāpi kartavyaṃ bāhubhagnacikitsitam |
            <caesura/>
             grīvāyāṃ tu vivṛttāyāṃ praviṣṭāyāmadho 'api vā || </l>

          <l xml:id="SS.4.3.38"> avaṭāvatha hanvoś ca pragṛhyonnamayen naram |
            <caesura/>
             tataḥ kuśāṃ samaṃ dattvā vastrapaṭṭena veṣṭayet || </l>

          <l xml:id="SS.4.3.39"> uttānaṃ śāyayec cainaṃ saptarātramatandriyaḥ |
            <caesura/>
             hanvasthinī samānīya hanusandhau visaṃhate || </l>

          <l xml:id="SS.4.3.40"> svedayitvā sthiten samyak pañcāṅgīṃ vitared bhiṣak |
            <caesura/>
             vātaghnamadhuraiḥ sarpiḥ siddhaṃ nasye ca pūjitam || </l>

          <l xml:id="SS.4.3.41"> abhagnāṃś calitān dantān saraktān avapīḍayet |
            <caesura/>
             taruṇasya manuṣyasya śītair ālepayed vahiḥ || </l>

          <l xml:id="SS.4.3.42ab"> siktvā+ambubhistataḥ śītaiḥ sandhānīyairupācaret | </l>
          <l xml:id="SS.4.3.42cd"> utpalasya ca nālena kṣīrapānaṃ vidhīyate || </l>

          <l xml:id="SS.4.3.43ab"> jīrṇasya tu manuṣyasya varjayec calitān dvijān | </l>
          <l xml:id="SS.4.3.43cd"> nāsāṃ sannāṃ vivṛttāṃ vā ṛjvīṃ kṛtvā śalākayā || </l>

          <l xml:id="SS.4.3.44"> pṛthaṅnasikayor nāḍyau dvimukhyau saṃpraveśayet |
            <caesura/>
             tataḥ paṭṭena saṃveṣṭya ghṛtasekaṃ pradāpayet || </l>

          <l xml:id="SS.4.3.45"> bhagnaṃ karṇaṃ tu badhnīyāt samaṃ kṛtvā ghṛtaplutam |
            <caesura/>
             sadyaḥkṣatavidhānaṃ ca tataḥ pañcāt samācaret || </l>

          <l xml:id="SS.4.3.46"> mastuluṅgād vinā bhinne kapāle madhusarpiṣī |
            <caesura/>
             dattvā tato nibadhnīyāt saptāhaṃ ca pibed ghṛtam|| </l>

          <l xml:id="SS.4.3.47"> patanād abhighātād vā śūnam aṅgaṃ yad akṣatam |
            <caesura/>
             śītān pradehān sekāṃś ca bhiṣak tasyāvacārayet || </l>

          <l xml:id="SS.4.3.48"> atha jaṅghorubhagnānāṃ kapāṭaśayanaṃ hitam |
            <caesura/>
             kīlakā bandhanārthaṃ ca pañca kāryā vijānatā || </l>

          <l xml:id="SS.4.3.49"> yathā na calanaṃ tasya bhagnasya kriyate tathā |
            <caesura/>
             sandher ubhayato dvau dvau tale caikaś ca kīlakaḥ || </l>

          <l xml:id="SS.4.3.50"> śroṇyāṃ vā pṛṣṭhavaṃśe vā vakṣasy akṣakayos tathā |
            <caesura/>
             bhagnasandhivimokṣeṣu vidhim enaṃ samācaret || </l>

          <l xml:id="SS.4.3.51"> sandhīṃś ciravimuktāṃs tu snigdhān svinnān mṛdūkṛtān |
            <caesura/>
             uktair vidhānair buddhyā ca samyak prakṛtimānayet || </l>

          <l xml:id="SS.4.3.52"> kāṇḍabhagne prarūḍhe tu viṣamolbaṇasaṃhite |
            <caesura/>
             āpothya samayed bhagnaṃ tato bhagnavadācaret || </l>

          <l xml:id="SS.4.3.53"> kalpayen nirgataṃ śuṣkaṃ vraṇānte 'sthi samāhitaḥ |
            <caesura/>
             sandhyante vā kriyāṃ kuryāt savraṇe vraṇabhagnavat || </l>

          <l xml:id="SS.4.3.54"> ūrdhvakāye tu bhagnānāṃ mastiṣkyaṃ karṇapūraṇam |
            <caesura/>
             ghṛtapānaṃ hitaṃ nasyaṃ praśākhāsv anuvāsanam || </l>

          <l xml:id="SS.4.3.55"> ata ūrdhvaṃ pravakṣyāmi tailaṃ bhagnaprasādhakam |
            <caesura/>
             rātrau rātrau tilān kṛṣṇān vāsayed asthire jale || </l>

          <l xml:id="SS.4.3.56"> divā divā śoṣayitvā gavāṃ kṣīreṇa bhāvayet |
            <caesura/>
             tṛtīyaṃ saptarātraṃ tu bhāvayenmadhukāmbunā || </l>

          <l xml:id="SS.4.3.57"> tataḥ kṣīraṃ punaḥ pītān suśuṣkāṃś cūrṇayed bhiṣak |
            <caesura/>
             kākolyādiṃ sayaṣṭyāhvaṃ mañjiṣṭhāṃ sārivāṃ tathā || </l>

          <l xml:id="SS.4.3.58"> kuṣṭhaṃ sarjarasaṃ māṃsīṃ suradāru sacandanam |
            <caesura/>
             śatapuṣpāṃ ca saṃcūrṇya tilacūrṇena yojayet || </l>

          <l xml:id="SS.4.3.59"> pīḍanārthaṃ ca kartavyaṃ sarvagandhaśṛtaṃ payaḥ |
            <caesura/>
             caturguṇena payasā tattailaṃ vipaced bhiṣak || </l>

          <l xml:id="SS.4.3.60"> elāmaṃśumatīṃ patraṃ jīvakaṃ tagaraṃ tathā |
            <caesura/>
             rodhraṃ prapauṇḍarīkaṃ ca tathā kālānusāri(vā)ṇam || </l>

          <l xml:id="SS.4.3.61"> saireyakaṃ kṣīraśuklāmanantāṃ samadhūlikām |
            <caesura/>
             piṣṭvā śṛṅgāṭakaṃ caiva pūrvoktāny auṣadhāni ca || </l>

          <l xml:id="SS.4.3.62"> ebhis tadvipacettailaṃ śāstravinmṛdunā 'gninā |
            <caesura/>
             etat tailaṃ sadā pathyaṃ bhagnānāṃ sarvakarmasu || </l>

          <l xml:id="SS.4.3.63"> ākṣepake pakṣaghāte tāluśoṣe tathā 'rdite |
            <caesura/>
             manyāstambhe śiroroge karṇaśūle hanugrahe || </l>

          <l xml:id="SS.4.3.64"> bādhirye timire caiva ye ca strīṣu kṣayaṃ gatāḥ |
            <caesura/>
             pathyaṃ pāne tathā 'bhyaṅge nasye bastiṣu bhojane || </l>

          <l xml:id="SS.4.3.65"> grīvāskandhorasāṃ vṛddhiramunaivopajāyate |
            <caesura/>
             mukhaṃ ca padmapratimaṃ sasugandhisamīraṇam || </l>

          <l xml:id="SS.4.3.66"> gandhatailamidaṃ nāmnā sarvavātavikāranut |
            <caesura/>
             rājārham etat kartavyaṃ rājñām eva vicakṣaṇaiḥ || </l>

          <l xml:id="SS.4.3.67"> trapuṣākṣpriyālānāṃ tailāni madhuraiḥ saha |
            <caesura/>
             vasāṃ dattvā yathālābhaṃ kṣīre daśaguṇe pacet || </l>

          <l xml:id="SS.4.3.68"> snehottamamidaṃ cāśu kuryād bhagnaprasādhanam |
            <caesura/>
             pānābhyañjananasyeṣu bastikarmaṇi secane || </l>

          <l xml:id="SS.4.3.69"> bhagnaṃ naiti yathāpākaṃ prayateta tathā bhiṣak |
            <caesura/>
             pakvamāṃsasirāsnāyu taddhi kṛcchreṇa sidhyati || </l>

          <l xml:id="SS.4.3.70"> bhagnaṃ sandhimanāviddhamahīnāṅgamanulbaṇam |
            <caesura/>
             sukhaceṣṭāpracāraṃ ca saṃhitaṃ samyagādiśet ||</l>

          <p ana="trailer">iti suśrutasaṃhitāyāṃ cikitsāsthāne bhagnacikitsitaṃ nāma
            tṛtīyo 'dhyāyaḥ ||3 ||</p>
        </div>


        <div n="4" type="adhyāya">

          <head>caturtho 'dhyāyaḥ |</head>

          <l xml:id="SS.4.4.1"> athāto vātavyādhicikitsitaṃ vyākhyāsyāmaḥ || </l>

          <l xml:id="SS.4.4.2"> yathovāca bhagavān dhanvantariḥ || </l>

          <l xml:id="SS.4.4.3"> āmāśayagate vāte cchardayitvā yathākramam |
            <caesura/>
             deyaḥ ṣaḍdharaṇo yogaḥ saptarātraṃ sukhāmbunā || </l>

          <l xml:id="SS.4.4.4"> citrakendrayave pāṭhā kaṭukā 'tiviṣā 'bhayā |
            <caesura/>
             vātavyādhipraśamano yogaḥ ṣaḍdharaṇaḥ smṛtaḥ || </l>

          <l xml:id="SS.4.4.5"> pakvāśayagate cāpi deyaṃ snehavirecanam |
            <caesura/>
             bastayaḥ śodhanīyāś ca prāśāś ca lavaṇottarāḥ || </l>

          <l xml:id="SS.4.4.6"> kāryo bastigate cāpi vidhir bastiviśodhanaḥ |
            <caesura/>
             śrotrādiṣu prakupite kāryaś cānilahā kramaḥ || </l>

          <l xml:id="SS.4.4.7"> snehābhyaṅgopanāhāś ca mardanālepanāni ca |
            <caesura/>
             tvaṅmāṃsāsṛksirāprāpte kuryāt cāsṛgvimokṣaṇam || </l>

          <l xml:id="SS.4.4.8"> snehopanāhāgnikarmabandhanonmardanāni ca |
            <caesura/>
             snāyusandhyasthisaṃprāpte kuryād vāyāvatandritaḥ || </l>

          <l xml:id="SS.4.4.9"> niruddhe 'sthani vā vāyau pāṇimanthena dārite |
            <caesura/>
             nāḍīṃ dattvā 'sthani bhiṣak cūṣayet pavanaṃ balī || </l>

          <l xml:id="SS.4.4.10"> śukraprāpte 'nile kāryaṃ śukradoṣacikitsitam |
            <caesura/>
             avagāhakuṭīkarṣūprastarābhyaṅgabastibhiḥ || </l>

          <l xml:id="SS.4.4.11"> jayet sarvāṅgajaṃ vātaṃ sirāmokṣaiś ca buddhimān |
            <caesura/>
             ekāṅgagaṃ ca matimāñ chṛṅgaiś cāvasthitaṃ jayet || </l>

          <l xml:id="SS.4.4.12"> balāsapittaraktais tu saṃsṛṣṭam avirodhibhiḥ |
            <caesura/>
             suptivāte tv asṛṅmokṣaṃ kuryāt tu bahuśo bhiṣak || </l>

          <l xml:id="SS.4.4.13"> dihyāc ca lavaṇāgāradhūmais tailasamanvitaiḥ |
            <caesura/>
             pañcamūlī<pc> </pc>śṛtaṃ kṣīraṃ phalāmlo rasa eva ca || </l>

          <l xml:id="SS.4.4.14"> susnigdho dhanyayūṣo vā hito vātavikāriṇām |
            <caesura/>
             kākolyādiḥ savātaghnaḥ sarvāmladravyasaṃyutaḥ || </l>

          <l xml:id="SS.4.4.15"> sānūpaudakamāṃsas tu sarvasnehasamanvitaḥ |
            <caesura/>
             sukhoṣṇaḥ spaṣṭalavaṇaḥ sālvaṇaḥ parikīrtitaḥ || </l>

          <l xml:id="SS.4.4.16"> tenopanāhaṃ kurvīta sarvadā vātarogiṇām |
            <caesura/>
             kuñcyamānaṃ rujārtaṃ vā gātraṃ stabdham athāpi vā || </l>

          <l xml:id="SS.4.4.17"> gāḍhaṃ paṭṭair nibadhnīyāt kṣaumakārpāsikaurṇikaiḥ |
            <caesura/>
             biḍālanakulondrāṇāṃ carmagoṇyāṃ mṛgasya vā || </l>

          <l xml:id="SS.4.4.18"> praveśayed vā svabhyaktaṃ sālvaṇenopanāhitam |
            <caesura/>
             skandhavakṣastrikaprāptaṃ vāyuṃ manyāgataṃ tathā || </l>

          <l xml:id="SS.4.4.19"> vamanaṃ hanti nasyaṃ ca kuśalena prayojitam |
            <caesura/>
             śirogataṃ śirobastir hanti vāsṛg<pc> </pc>vimokṣaṇam || </l>

          <l xml:id="SS.4.4.20"> snehaṃ mātrāsahasraṃ tu dhārayet tatra yogataḥ |
            <caesura/>
             sarvāṅgatamekāṅgasthitaṃ vā 'pi samīraṇam || </l>

          <l xml:id="SS.4.4.21"> ruṇaddhi kevalo bastir vāyuvegam ivācalaḥ |
            <caesura/>
             snehasvedas tathā 'bhyaṅgo bastiḥ snehavirecanam || </l>

          <l xml:id="SS.4.4.22"> śirobastiḥ śiraḥsneho dhūmaḥ snaihika eva ca |
            <caesura/>
             sukhoṣṇaḥ snehagaṇḍūṣo nasyaṃ snaihikam eva ca || </l>

          <l xml:id="SS.4.4.23"> rasāḥ kṣīrāṇi māṃsāni snehāḥ snehānvitaṃ ca yat |
            <caesura/>
             bhojanāni phalāmlāni snigdhāni lavaṇāni ca || </l>

          <l xml:id="SS.4.4.24"> sukhoṣṇāś ca parīṣekās tathā saṃvāhanāni ca |
            <caesura/>
             kuṅkumāgurupatrāṇi kuṣṭhailātagarāṇi ca || </l>

          <l xml:id="SS.4.4.25"> kauśeyaurṇikaraumāṇi kārpāsāni gurūṇi ca |
            <caesura/>
             nivātātapayuktāni tathā garbhagṛhāṇi ca || </l>

          <l xml:id="SS.4.4.26"> mṛdvī śayyā 'gnisaṃtāpo brahmacaryaṃ tathaiva ca |
            <caesura/>
             samāsenaivamādīni yojyāny anilarogiṣu || </l>

          <l xml:id="SS.4.4.27"> trivṛddantīsuvarṇakṣīrīsaptalāśaṅkhinītriphalāviḍaṅgānām
            akṣasamāḥ bhāgāḥ, bilvamātraḥ kalkastilvakamūlakampillakayoḥ,
            triphalārasadadhipātre dve dve, ghṛtapātram ekaṃ, tadaikadhyaṃ saṃsṛjya
            vipacet; tilvakasarpir etat snehavirecanam upadiśanti vātarogiṣu |
            tilvakavidhir evāśokaramyakayor draṣṭavyaḥ || </l>

          <l xml:id="SS.4.4.28"> tilaparipīḍanopakaraṇakāṣṭhānyāhṛtyānalpakālaṃ
            tailaparipītāny aṇūni khaṇḍaśaḥ kalpayitvā'vakṣudya mahati kaṭāhe
            pānīyenābhiplāvya kvāthayet, tataḥ sneham ambupṛṣṭhād yad udeti tat
            sarakapāṇyor anyatareṇādāya vātaghnauṣadha<pc> </pc>pratīvāpaṃ
            snehapākakalpena vipacet, etad aṇutailam upadiśanti vātarogiṣu; aṇubhyas
            tailadravyebhyo niṣpādyata ity aṇutailam || </l>

          <l xml:id="SS.4.4.29"> atha mahāpañcamūlakāṣṭhair bahubhir avadahyāvanipradeśam
            asitam uṣitam ekarātram upaśānte 'gnāv apohya bhasma nivṛttāṃ bhūmiṃ
            vidārigandhādisiddhena tailaghaṭaśatena tulyapayasā 'bhiṣicyaikarātram
            avasthāpya tato yāvatī mṛttikā snigdhā syāt tām ādāyoṣṇodakena mahati kaṭāhe
            'bhyāsiñcet, tatra yat tailam uttiṣṭhet tat pāṇibhyāṃ paryādāya svanuguptaṃ
            nidadhyāt; tatas tailaṃ vātaharauṣadhakvāthamāṃsarasakṣīrāmlabhāgasahasreṇa
            sahasrapākaṃ vipaced yāvatā kālena śaknuyāt paktuṃ, prativāpaś cātra haimavatā
            dakṣiṇāpathagāś ca gandhā vātaghnāni ca, tasmin sidhyati śaṅkhān ādhmāpayed
            dundubhīn āghātayec chatraṃ dhārayed bālavyajanaiś ca vījayed brāhmaṇasahasraṃ
            bhojayet, tat sādhu siddham avatārya sauvarṇe rājate mṛnmaye vā pātre
            svanuguptaṃ nidadhyāt, tad etat sahasrapākam aprativāravīryaṃ rājārhaṃ tailam;
            evaṃ bhāgaśata<pc> </pc>vipakvaṃ śatapākam || </l>

          <l xml:id="SS.4.4.30"> gandharvahasta<pc> </pc>muṣkaka<pc
              > </pc>naktamālāṭa<pc> </pc>rūṣaka<pc> </pc>pūtīkāragvadha<pc
            > </pc>citrakādīnāṃ patrāṇy ārdrāṇi lavaṇena sahodūkhale 'vakṣudya snehaghaṭe
            prakṣipyāvalipya gośakṛdbhir dāhayet; etat patralavaṇam upadiśanti vātarogeṣu
            || </l>

          <l xml:id="SS.4.4.31"> evaṃ snuhīkāṇḍavārtākuśigrulavaṇāni saṃkṣudya ghaṭaṃ
            pūrayitvā sarpistailavasāmajjabhiḥ prakṣipyāvalipya gośakṛdbhir dāhayet; etat
            snehalavaṇam upadiśanti vātarogeṣu |(iti kāṇḍalavaṇam) || </l>

          <l xml:id="SS.4.4.32"> gaṇḍīra<pc> </pc>palāśa<pc> </pc>kuṭaja<pc
              > </pc>bilvārka<pc> </pc>snuhy<pc> </pc>apāmārga<pc> </pc>pāṭalā<pc
              > </pc>pāribhadraka<pc> </pc>nādeyī<pc> </pc>kṛṣṇagandhā<pc
              > </pc>nīpa<pc> </pc>nimba<pc> </pc>nirdahany<pc> </pc>aṭarūṣaka<pc
              > </pc>naktamālaka<pc> </pc>pūtika<pc> </pc>bṛhatī<pc
              > </pc>kaṇṭakārikā<pc> </pc>bhallātakeṅgudī<pc> </pc>vaijayantī<pc
              > </pc>kadalī<pc> </pc>bāṣpadvayekṣurakendravāruṇī<pc> </pc>śvetamokṣakāśokā
            ity evaṃ vargaṃ samūlapatraśākham ārdram āhṛtya lavaṇena saha saṃsṛjya
            pūrvavad dagdhvā kṣārakalpena parisrāvya vipacet, prativāpaś cātra
            hiṅgvādibhiḥ pippalyādibhir vā | ity etat kalyāṇakalavaṇaṃ
            vātarogagulmaplīhāgniṣaṅgājīrṇārśo 'rocakārtānāṃ kāsādibhiḥ kṛmibhir
            upadrutānāṃ copadiśanti pānabhojaneṣv apīti || </l>

          <l xml:id="SS.4.4.33"> bhavati cātra
            <caesura/>
             viṣyandanāduṣṇabhāvād doṣāṇāṃ ca vipācanāt |
            <caesura/>
             saṃskārapācanāc cedaṃ vātarogeṣu śasyate ||</l>

          <p xml:id="SS.4.4.trailer">iti śrīsuśrutasaṃhitāyāṃ cikitsāsthāne
            vātavyādhicikitsitaṃ nāma caturtho 'dhyāyaḥ || 4 ||</p>
        </div>

        <div n="5" type="adhyāya">
          <head>pañcamo 'dhyāyaḥ |</head>
          <l xml:id="SS.4.5.1"> athāto mahāvātavyādhicikitsitaṃ vyākhyāsyāmaḥ || </l>

          <l xml:id="SS.4.5.2"> yathovāca bhagavān dhanvantariḥ || </l>

          <l xml:id="SS.4.5.3"> dvividhaṃ vātaśoṇitam uttānam avagāḍhaṃ cety eke bhāṣante;
            tat tu na samyak, tad dhi kuṣṭhavad uttānaṃ bhūtvā kālāntareṇāvagāḍhībhavati,
            tasmān na dvividham || </l>

          <l xml:id="SS.4.5.4"> tatra balavadvigrahādibhiḥ prakupitasya vāyor
            gurūṣṇādhyaśanaśīlasya praduṣṭaṃ śoṇitaṃ mārgam āvṛtya vātena sahaikībhūtaṃ
            yugapad vātaraktanimittāṃ vedanāṃ janayatīti vātaraktam | tat tu pūrvaṃ
            hastapādayor avasthānaṃ kṛtvā paścād dehaṃ vyāpnoti | tasya pūrvarūpāṇi
              toda<pc> </pc>dāha<pc> </pc>kaṇḍū<pc> </pc>śopha<pc> </pc>stambha<pc
              > </pc>tvakpāruṣya<pc> </pc>sirā<pc> </pc>snāyu<pc> </pc>dhamanī<pc
              > </pc>spandana<pc> </pc>sakthi<pc> </pc>daurbalyāni śyāvāruṇamaṇḍalotpattiś
            cākasmāt pāṇipādatalāṅguligulphamaṇibandhaprabhṛtiṣu, tatrāpratikāriṇo
            'pacāriṇaś ca rogo vyaktataraḥ, tasya lakṣaṇam uktaṃ; tatrāpratikāriṇo
            vaikalyaṃ bhavati || </l>

          <l xml:id="SS.4.5.5"> bhavati cātra
            <caesura/>
             prāyaśaḥ sukumārāṇāṃ mithyāhāravihāriṇām |
            <caesura/>
             sthūlānāṃ sukhināṃ cāpi vātaraktaṃ prakupyati || </l>

          <l xml:id="SS.4.5.6"> tatra
            prāṇamāṃsakṣayapipāsājvaramūrcchāśvāsakāsastambhārocakāvipākavisaraṇasaṃkocanair
            anupadrutaṃ balavantamātmavantam upakaraṇavantaṃ copakramet || </l>

          <l xml:id="SS.4.5.7"> tatra ādāv eva bahuvātarūkṣamlānāṅgād ṛte mārgāvaraṇād
            duṣṭaśoṇitam asakṛd alpālpam avasiñced vātakopabhayāt | tato vamanādibhir
            upakramair upapādya pratisaṃsṛṣṭabhaktaṃ vātaprabale purāṇaghṛtaṃ pāyayet |
            ajākṣīraṃ vā 'rdhatailaṃ madhukākṣayayuktaṃ, śṛgālavinnāsiddhaṃ vā
            śarkarāmadhumadhuraṃ, śuṇṭhīśṛṅgāṭakakaśerukasiddhaṃ vā,
            śyāmārāsnāsuṣavīśṛgālavinnāpīluśatāvarīśvadaṃṣṭrādvipañcamūlīsiddhaṃ vā |
            dvipañcamūlīkvāthāṣṭaguṇasiddhena payasā
            madhukameṣaśṛṅgīśvadaṃṣṭrāsaralabhadradāruvacāsurabhikalkapratīvāpaṃ tailaṃ
            pācayitvā pānādiṣūpayuñjīta,
            śatāvarīmayūrakakiṇihyajamodāmadhukakṣīravidārībalātibalātṛṇapañcamūlīkvāthasiddhaṃ
            vā kākolyādiprativāpaṃ, balātailaṃ śatapākaṃ veti | vātaharamūlasiddhena ca
            payasā pariṣecanam amlair vā kurvīta | yavamadhukair aṇḍatilavarṣābhūbhir vā
            pradehaḥ kāryaḥ | tatra cūrṇiteṣu yavagodhūmatilamudgamāṣeṣu pratyekaśaḥ
            kākolīkṣīrakākolījīvakarṣabhakabalātibalābisamṛṇālaśṛgālavinnāmeṣaśṛṅgīpriyālaśarkarākaśerukasurabhivacākalkamiśreṣūpanāhārthaṃ
            sarpistailavasāmajjadugdhasiddhāḥ pañca pāyasā vyākhyātāḥ,
            snaihikaphalasārotkārikā vā, cūrṇiteṣu yavagodhūmatilamudgamāṣeṣu
            matsyapiśitaveśavāro vā,
            balvapeśikātagaradevadārusaralārāsnāhareṇukuṣṭhaśatapuṣpailāsurādadhimastuyukta
            upanāhaḥ, mātuluṅgāmlasaindhavaghṛtamiśraṃ madhuśigrumūlam ālepastilakalko
            veti vātaprabale || </l>

          <l xml:id="SS.4.5.8"> pittaprabale
            drākṣārevatakaṭphalapayasyāmadhukacandanakāśmaryakaṣāyaṃ śarkarāmadhumadhuraṃ
            pāyayet, śatāvarīmadhukapaṭolatriphalākaṭurohiṇīkaṣāyaṃ, guḍūcīkaṣāyaṃ vā,
            pittajvaraharaṃ vā candanādikaṣāyaṃ śarkarāmadhumadhuraṃ,
            madhuratiktakaṣāyasiddhaṃ vā sarpiḥ;
            bisamṛṇālabhadraśriyapadmakakaṣāyeṇārdhakṣīreṇa pariṣekaḥ, kṣīrekṣurasair
            madhukaśarkarātaṇḍulodakair vā drākṣekṣukaṣāyamiśrair vā
            mastumadyadhānyāmlaiḥ; jīvanīyasiddhena vā sarpiṣā 'bhyaṅgaḥ,
            śatadhautaghṛtena vā, kākolyādikalkakaṣāyavipakvena vā sarpiṣā;
            śāliṣaṣṭikanalavañjulatālīsaśṛṅgāṭakagaloḍyagaurīgair
            ikaśaivalapadmakapadmapatraprabhṛtibhir dhānyāmlapiṣṭaiḥ pradeho ghṛtamiśraḥ,
            vātaprabale 'pyeṣa sukhoṣṇaḥ pradehaḥ kāryaḥ || </l>

          <l xml:id="SS.4.5.9"> raktaprabale 'py anevaṃ, bahuśaś ca śoṇitam avasecayet,
            śītatamāś ca pradehāḥ kāryā iti || </l>

          <l xml:id="SS.4.5.10"> śleṣmaprabale tv āmalakaharidrākaṣāyaṃ madhumadhuraṃ
            pāyayet, triphalākaṣāyaṃ vā; madhukaśṛṅgaveraharītakītiktarohiṇīkalkaṃ vā
            sakṣaudraṃ, mūtratoyayor anyatareṇa guḍaharītakīṃ vā bhakṣayet;
            tailamūtrakṣārodakasurāśuktakaphaghnauṣadhaniḥkvāthaiś ca pariṣekaḥ,
            āragvadhādikaṣāyair voṣṇaiḥ; mastumūtrasurāśuktamadhukasārivāpadmakasiddhaṃ vā
            ghṛtamabhyaṅgaḥ; tilasarṣapātasīyavacūrṇāni
            śleṣmātakakapitthamudhuśigrumiśrāṇi kṣāramūtrapiṣṭāni pradehaḥ;
            śvetasarṣapakalkaḥ, tilāśvagandhākalkaḥ, priyālaselukapitthakalkaḥ,
            madhuśigrupunarnavākalkaḥ, vyoṣatiktāpṛthakparṇībṛhatīkalka ity eteṣāṃ pañca
            pradehāḥ sukhoṣṇāḥ kṣārodakapiṣṭāḥ, śāliparṇī pṛśniparṇī bṛhatyau vā
            kṣīrapiṣṭāstarpaṇamiśrāḥ || </l>

          <l xml:id="SS.4.5.11"> saṃsarge sannipāte ca kriyāpathamuktaṃ miśraṃ kuryāt || </l>

          <l xml:id="SS.4.5.12"> sarveṣu ca guḍaharītakīm āseveta; pippalīr vā kṣīrapiṣṭā
            vāripiṣṭā vā pañcābhivṛddhyā daśābhivṛddhyā vā pibet kṣīraudanāhāro
            daśarātraṃ, bhūyaś cāpakarṣayet, evaṃ yāvat pañca daśa veti; tad etat
            pippalīvardhamānakaṃ
            vātaśoṇitaviṣamajvarārocakapāṇḍurogaplīhodarārśaḥkāsaśvāsaśophaśoṣāgnisādahṛdrogodarāṇyapahanti;
            jīvanīyapratīvāpaṃ sarpiḥ payasā pācayitvā 'bhyajyāt;
            sahāsahadevācandanamūrvāmustāpriyālaśatāvarīkaśerupadmakamadhukaśatapuṣpāvidārīkuṣṭhāni
            kṣīrapiṣṭaḥ pradeho ghṛtamaṇḍayuktaḥ, sair
            eyakāṭarūṣakabalātibalājīvantīsuṣavīkalko vā cchāgakṣīrapiṣṭaḥ, gokṣīrapiṣṭaḥ
            kāśmaryamadhukatarpaṇakalko vā;
            madhūcchiṣṭamañjiṣṭhāsarjarasasārivākṣīrasiddhaṃ piṇḍatailamabhyaṅgaḥ; sarveṣu
            ca purāṇaghṛtamāmalakarasavipakvaṃ vā pānārthe; jīvanīyasiddhaṃ pariṣekārthe,
            kākolyādikvāthakalkasiddhaṃ vā; suṣavīkvāthakalkasiddhaṃ vā,
            kāravellakakvathamātrasiddhaṃ vā; balātailaṃ vā pariṣekāvagāhabastibhojaneṣu;
            śāliṣaṣṭikayavagodhūmānnamanavaṃ bhuñjīta payasā jāṅgalarasena vā mudgayūṣeṇa
            vā 'namlena; śoṇitamokṣaṃ cābhīkṣṇaṃ kurvīta; ucchitadoṣe ca
            vamanavirecanāsthāpanānuvāsanakarma kartavyam || </l>

          <l xml:id="SS.4.5.13"> ( | paṭolatriphalābhīruguḍūcīkaṭukākṛtam |
            <caesura/>
             kvāthaṃ pītvā jayaty āśu vātaśoṇitajāṃ rujam ||) </l>

          <l xml:id="SS.4.5.14"> bhavanti cātra evamādyaiḥ kriyāyogair acirotpatitaṃ
            sukham |
            <caesura/>
             vātāsṛk sādhyate vaidyair yāpyate tu cirotthitam || </l>

          <l xml:id="SS.4.5.15"> upanāhaparīṣekapradehābhyañjanāni ca |
            <caesura/>
             śaraṇānyapravātāni manojñāni mahānti ca || </l>

          <l xml:id="SS.4.5.16"> mṛdugaṇḍopadhānāni śayanāni sukhāni ca |
            <caesura/>
             vātarakte praśasyante mṛdusaṃvāhanāni ca || </l>

          <l xml:id="SS.4.5.17"> vyāyāmaṃ maithunaṃ kopam uṣṇāmlalavaṇāśanam |
            <caesura/>
             divāsvapnam abhiṣyandi guru cānnaṃ vivarjayet || </l>

          <l xml:id="SS.4.5.18"> apatānakinam asrastākṣam avakrabhruvam astabdhameḍhram
            asvedanam avepanam apralāpinam akhaṭvāpātinam abahirāyāminaṃ copakramet |
            tatra prāg eva snehābhyaktaṃ svinnaśarīramavapīḍanena tīkṣṇenopakrameta
            śiraḥśuddhyarthaṃ; anantaraṃ vidārigandhādikvāthamāṃsarasakṣīradadhipakvaṃ
            sarpiracchaṃ pāyayet, tathā hi nātimātraṃ vāyuḥ prasarati; tato
            bhadradārvādivātaghnagaṇam āhṛtya sayavakolakulatthaṃ sānūpaudakamāṃsaṃ
            pañcavargamekataḥ prakvāthya tam ādāya kaṣāyam amlakṣīraiḥ sahonmiśraca
            sarpistailavasāmajjabhiḥ saha vipacenmadhurakapratīvāpaṃ, tad etat traivṛtam
            apatānakināṃ pariṣekāvagāhābhyaṅgapānabhojanānuvāsananasyeṣu vidadhyāt;
            yathoktaiś ca svedavidhānaiḥ svedayet, balīyasi vāte
            sukhoṣṇatuṣabusakarīṣapūrṇe kūpe nidadhyādāmukhāt, taptāyāṃ vā
            daśarātrāhṛtavegam upakrameta; vātavyādhicikitsitaṃ cāvekṣeta; rakṣākarma ca
            kuryād iti || </l>

          <l xml:id="SS.4.5.19"> pakṣāghātopadrutam amlānagātraṃ sarujam ātmavantam
            upakaraṇavantaṃ copakramet | tatra prāg eva snehasvedopapannaṃ mṛdunā
            śodhanena saṃśodhyānuvāsyāsthāpya ca yathākālam ākṣepakavidhānenopacaret;
            vaiśeṣikaś cātra mastiṣkyaḥ śirobastiḥ, aṇutailam abhyaṅgārthe, sālvaṇam
            upanāhārthe, balātailam anuvāsanārthe; evamatandritas trīṃś caturo vā māsān
            kriyāpatham upaseveta || </l>

          <l xml:id="SS.4.5.20"> manyāstambhe 'pyetad eva vidhānaṃ, viśeṣato
            vātaśleṣmaharair nasyai rūkṣasvedaiś copacaret || </l>

          <l xml:id="SS.4.5.21"> apatantrakāturaṃ nāpatarpayet, vamanānuvāsanāsthāpanāni
            na niṣeveta, vātaśleṣmoparuddhocchvāsaṃ tīkṣṇaiḥ pradhmāpanair mokṣayet,
            tumburupuṣkarāhvahiṅgvamlavetasapathyālavaṇatrayaṃ yavakvāthena pātuṃ
            prayacchet, pathyāśatārdhe sauvarcaladvipale caturguṇe payasi sarpiḥprasthaṃ
            siddhaṃ; vātaśleṣmāpanuc ca karma kuryāt || </l>

          <l xml:id="SS.4.5.22"> arditāturaṃ balavantam ātmavantam upakaraṇavantaṃ ca
            vātavyādhividhānenopacaret, vaiśeṣikaiś ca
            mastiṣkyaśirobastinasyadhūmopanāhasnehanāḍīsvedādibhiḥ; tataḥ satṛṇaṃ
            mahāpañcamūlaṃ kākolyādiṃ vidārigandhādimaudakānūpamāṃsaṃ tathaivaudakakandāṃś
            cāhṛtya dviguṇodake kṣīradroṇe niḥkvāthya kṣīrāvaśiṣṭam avatārya parisrāvya
            tailaprasthenonmiśrya punar agnāv adhiśraget, tatas tailaṃ kṣīrānugatam
            avatārya śītībhūtam abhimathnīyāt, tatra yaḥ sneha uttiṣṭhet tam ādāya
            madhurauṣadhasahākṣīrayuktaṃ vipacet, etat kṣīratailamarditāturāṇāṃ
            pānābhyaṅgādiṣūpayojyaṃ; tailahīnaṃ vā kṣīrasarpirakṣitarpaṇam iti || </l>

          <l xml:id="SS.4.5.23">
            ghṛdhrasīviśvācīkroṣṭukaśiraḥkhañjapaṅgulavātakaṇṭākapādadāhapādaharṣavabāhukabādhiryadhamanīgatavātarogeṣu
            yathoktaṃ yathoddeśaṃ ca sirāvyadhaṃ kuryāt , anyatrāvabāhukāt;
            vātavyādhicikitsitaṃ cāvekṣeta || </l>

          <l xml:id="SS.4.5.24"> karṇaśūle tu śṛṅgaverarasaṃ tailamdhusaṃsṛṣṭaṃ
            saidhavopahitaṃ sukhoṣṇaṃ karṇe dadyāt, ajāmūtramadhutailāni vā,
            mātuluṅgadāḍimatintiḍīkasvarasamūtrasiddhaṃ tailaṃ,
            śuktasurātakramūtralavaṇasiddhaṃ vā; nāḍīsvedaiś ca svedayet,
            vātavyādhicikitsāṃ cāvekṣeta; bhūyaś cottare vakṣyāmaḥ || </l>

          <l xml:id="SS.4.5.25"> tūnīpratūnyoḥ snehalavaṇam uṣṇodakena pāyayet,
            pippalyādicūrṇaṃ vā, hiṅguyavakṣārapragāḍhaṃ vā sarpiḥ, bastibhiś cainam
            upakramet || </l>

          <l xml:id="SS.4.5.26"> ādhmāne
            tvaparpaṇapāṇitāpa(dīpanacūrṇa)phalavartikriyāpācanīyadīpanīyabastibhir
            upācaret; laṅghanānantaraṃ cānnakāle dhānyakajīrakādidīpanasiddhānyannāni |
            pratyādhmāne chardanāpatarpaṇadīpanāni kuryāt || </l>

          <l xml:id="SS.4.5.27"> aṣṭhīlāpratyaṣṭhīlayor gulmābhyantaravidradhivat
            kriyāvibhāga iti || </l>

          <l xml:id="SS.4.5.28">
            hiṅgutrikaṭuvacājamodādhānyājagandhādāḍimatintiḍīkapāṭhācitrakayavakṣārasaindhavaviḍasaurvacalasvarjikāpippalīmūlāmlavetasaśaṭīpuṣkaramūlahapuṣācavyājājīpathyāś
            cūrṇayitvā mātuluṅgālena bahuśaḥ paribhāvyākṣamātrā guṭikāḥ kārayet; tataḥ
            prātar ekaikāṃ vātavikārī bhakṣayet, eṣa yogaḥ
            kāsaśvāsagulmodarārocakahṛdrogādhmānapārśvodarabastiśūlānāhamūtrakṛcchraplīhārśastūnīpratūnīr
            apahanti || </l>

          <l xml:id="SS.4.5.29"> bhavanti cātra kevalo doṣayukto vā dhātubhir vā++āvṛto
            'nilaḥ |
            <caesura/>
             vijñeyo lakṣaṇohābhyāṃ cikitsyaś cāvirodhataḥ || </l>

          <l xml:id="SS.4.5.30"> rujāvantaṃ ghanaṃ śītaṃ śophaṃ medoyuto 'nilaḥ |
            <caesura/>
             karoti yasya taṃ vaidyaḥ śothavat samupācaret || </l>

          <l xml:id="SS.4.5.31"> kaphamedovṛto vāyur yadorū pratipadyate |
            <caesura/>
             tadā 'ṅgamardastaimityaromaharṣarujājvaraiḥ || </l>

          <l xml:id="SS.4.5.32"> nidrayā cārditau stabdhau śītalāv apracetanau |
            <caesura/>
             gurukāv asthirāv ūrū na svāviva ca manyate || </l>

          <l xml:id="SS.4.5.33"> tam ūrustambham ity āhur āḍhyavātam athāpare |
            <caesura/>
             snehavarjaṃ pibet tatra cūrṇaṃ ṣaḍdharaṇaṃ naraḥ || </l>

          <l xml:id="SS.4.5.34"> hitam uṣṇāmbunā tadvat pippalyādigaṇaiḥ kṛtam |
            <caesura/>
             lihyād vā traiphalaṃ cūrṇaṃ kṣaudreṇa kaṭukānvitam || </l>

          <l xml:id="SS.4.5.35"> mūtrair vā guggulaṃ śreṣṭhaṃ pibed vā 'pi śilājatu |
            <caesura/>
             tato hanti kaphākrāntaṃ samedaskaṃ prabhañjanam || </l>

          <l xml:id="SS.4.5.36"> hṛdrogam aruciṃ gulmaṃ tathā 'bhyantaravidradhim |
            <caesura/>
             sakṣāramūtrasvedāṃś ca rūkṣāṇy utsādanāni ca || </l>

          <l xml:id="SS.4.5.37"> kuryād dihyāc ca mūtrāḍhyaiḥ karañjaphalasarṣapaiḥ |
            <caesura/>
             bhojyāḥ purāṇaśyāmākakodravohālaśālayaḥ || </l>

          <l xml:id="SS.4.5.38"> śuṣkamūlakayūṣeṇa paṭolasya rasena vā |
            <caesura/>
             jāṅgalair aghṛtair māṃsaiḥ śākaiś cālavaṇair hitaiḥ || </l>

          <l xml:id="SS.4.5.39"> yadā syātāṃ parikṣīṇe bhūyiṣṭhe kaphamedasī |
            <caesura/>
             tadā snehādikaṃ karma punaratrāvacārayet || </l>

          <l xml:id="SS.4.5.40"> sugandhiḥ sulaghuḥ sūkṣmastīkṣṇoṣṇaḥ kaṭuko rase |
            <caesura/>
             kaṭupākaḥ saro hṛdyo gugguluḥ snigdhapicchilaḥ || </l>

          <l xml:id="SS.4.5.41"> sa navo bṛṃhaṇo vṛṣyaḥ purāṇastvapakarṣaṇaḥ |
            <caesura/>
             taikṣṇyauṣṇyātkaphavātaghnaḥ saratvānmalapittanut || </l>

          <l xml:id="SS.4.5.42"> saugandhyāt pūtikoṣṭhaghnaḥ saukṣmyāccānaladīpanaḥ |
            <caesura/>
             taṃ prātastriphalādārvīpaṭolakuśavāribhiḥ || </l>

          <l xml:id="SS.4.5.43"> pibed āvāpya vā mūtraiḥ kṣārair uṣṇodakena vā |
            <caesura/>
             jīrṇe yūṣarasaiḥ kṣīrair bhuñjāno hanti māsataḥ || </l>

          <l xml:id="SS.4.5.44"> gulmaṃ mehamudāvartamudaraṃ sabhagandaram |
            <caesura/>
             kṛmikṇḍvaruciśvitrāṇyarbudaṃ granthim eva ca || </l>

          <l xml:id="SS.4.5.45"> nāḍyāḍhyavātaśvayathūn kuṣṭhaduṣṭavraṇāṃś ca saḥ |
            <caesura/>
             koṣṭhasandhyasthigaṃ vāyuṃ vṛkṣamindrāśaniryathā ||</l>

          <p ana="trailer">iti śrīsuśrutasaṃhitāyāṃ cikitsāsthāne mahāvātavyādhicikitsitaṃ
            nāma pañcamo 'dhyāyaḥ ||5 ||</p>
        </div>

        <div n="6" type="adhyāya">
          <head>ṣaṣṭho 'dhyāyaḥ |</head>
          <l xml:id="SS.4.6.1"> athāto 'rśasāṃ cikitsitaṃ vyākhyāsyāmaḥ || </l>

          <l xml:id="SS.4.6.2"> yathovāca bhagavān dhanvantariḥ || </l>

          <l xml:id="SS.4.6.3"> caturvidho 'rśasāṃ sādhanopāyaḥ | tad yathā bheṣajaṃ kṣāro
            'gniḥ śastram iti | tatra acirakālajātānyalpadoṣaliṅgopadravāṇi
            bheṣajasādhyāni, mṛduprasṛtāvagāḍhānyucchritāni kṣāreṇa,
            karkaśasthirapṛthukaṭhinānyagninā, tanumūlanyucchritāni kledavanti ca śastreṇa
            | tatra bheṣajasādhyānāmarśasāmadṛśyānāṃ ca bheṣajaṃ bhavati,
            kṣārāgniśastrasādhyānāṃ tu vidhānamucyamānam upadhāraya || </l>

          <l xml:id="SS.4.6.4"> tatra balavantamāturamarśobhir upadrutam upasnigdhaṃ
            parisvinnam anilavedanābhivṛddhipraśamārthaṃ snigdham uṣṇam alpam annaṃ
            dravaprāyaṃ bhuktavantam upaveśya saṃvṛ(bhṛ)te śucau deśe sādhāraṇe vyabhre
            kāle same phalake śayyāyāṃ vā pratyādity agudam anyasyotsaṅge
            niṣaṇṇapūrvakāyam uttānaṃ kiñcid unnatakaṭikaṃ vastrakambalakopaviṣṭaṃ
            yantraṇaśāṭakena parikṣiptagrīvāsakthiṃ parikarmibhiḥ suparigṛhītam
            aspandanaśarīraṃ kṛtvā tato 'smai ghṛtābhyaktagudāya ghṛtābhyaktaṃ
            yantramṛjvanumukhaṃ pāyau śanaiḥ śanaiḥ pravāhamāṇasya praṇidhāya, praviṣṭe
            cārśo vīkṣya, śalākayotpīḍya, picuvastrayor anyatareṇa pramṛjya, kṣāraṃ
            pātayet; pātayitvā ca pāṇinā yantradvāraṃ pidhāya vākcchatamātramupekṣeta,
            tataḥ parmṛjya kṣārabalaṃ vyādhibalaṃ cāvekṣya punarālepayet, athārśaḥ
            pakvajāmbavapratīkāśamavasannamīṣannatam abhis amīkṣyopāvartayet, kṣāraṃ
            prakṣālayed dhānyāmlena dadhimastuśuktaphalāmlair vā, tato yaṣṭīmadhukamiśreṇa
            sarpiṣā nirvāpya yantramapanīyotthāpyāturamuṣṇodakopaviṣṭaṃ śītābhir adbhiḥ
            pariṣiñcet, aśītābhir ity eke, tato nirvātamāgāraṃ praveśyācārikam ādiśet;
            sāvaśeṣaṃ punardahet; evaṃ saptarātrāt saptarātrādekaikam upakrameta; tatra
            bahuṣu pūrvṃa dakṣiṇaṃ sādhayet, dakṣiṇādvāmaṃ, vāmāt pṛṣṭhajaṃ, tato 'grajam
            iti || </l>

          <l xml:id="SS.4.6.5"> tatra vātaśleṣmanimittānyagnikṣārābhyāṃ sādhayet,
            kṣāreṇaiva mṛdunā pittaraktanimittāni || </l>

          <l xml:id="SS.4.6.6"> tatra vātānulomyamannaruciragnidīptirlāghavaṃ
            balavarṇotpattirmanastuṣṭiriti samyagdagdhaliṅgāni, atidagdhe tu gudāvadaraṇaṃ
            dāho mūrcchā jvaraḥ pipāsā śoṇitātipravṛttistannimittāś copadravā bhavanti,
            dhyāmālpavraṇatā kaṇḍūranilavaiguṇyamindiryāṇāmaprasādo vikārasya
            cāśāntirhīnadagdhe || </l>

          <l xml:id="SS.4.6.7"> mahānti ca prāṇavatacchittvā dahet, nirgatāni cātyarthaṃ
            doṣapūrṇāni yantrādvinā
            svedābhyaṅgasnehāvagāhopanāhavisrāvaṇālepakṣārāgniśastrair upācaret;
            pravṛttaraktāni ca raktapittavidhānena, bhinnapurīṣāṇi cātīsāravidhānena,
            baddhavarcāṃsi snehapānavidhānenodāvartavidhānena vā; eṣa
            sarvasthānagatānāmarśasāṃ dahanakalpaḥ || </l>

          <l xml:id="SS.4.6.8"> āsādya ca darvīkūrcakaśalākānām anyatamena kṣāraṃ pātayet
            | bhraṣṭagudasya tu vinā yantreṇa kṣārādikarma prayuñjīta | sarveṣu ca
            śāliṣaṣṭikayavagodhūmānnaṃ sarpiḥsnigdham upaseveta payasā nimbayūṣeṇa
            paṭolayūṣeṇa vā, yathādoṣaṃ śākair
            vāstūkataṇḍulīyakajīvantyupodikāśvabalābalamūlakapālaṅkyasanacillīcuccūkalāyavallībhir
            anyair vā | yaccānyadapi snigdhamagnidīpanamarśoghnaṃ sṛṣṭamūtrapurīṣaṃ ca
            tadupaseveta || </l>

          <l xml:id="SS.4.6.9"> dagdheṣu cārśaḥsvabhyakto
            'nalasandhukṣaṇārthamanilaprakopasaṃrakṣaṇārthaṃ ca snehādīnāṃ sāmānyataḥ
            kriyāpatham upaseveta | viśeṣatas tu vātārśaḥsu sarpīṣi ca
            vātaharadīpanīyasiddhāni hiṅgvādibhiś cūrṇaiḥ pratisaṃsṛjya pibet, pittārśaḥsu
            pṛthakparṇyādīnāṃ kaṣāyeṇa dīpanīyapratīvāpaṃ sarpiḥ,
            śoṇitārśaḥsumañjiṣṭhāmuruṅgyādīnāṃ kaṣāye pācayet, śleṣmārśaḥsu surasādīnāṃ
            kaṣāye | upadravāṃś ca yathāsvamupācaret || </l>

          <l xml:id="SS.4.6.10"> paraṃ ca yatnamāsthāya gude kṣārāgniśastrāṇyavacārayet,
            tadvibhramāddhi ṣāṇḍhyaśophadāhamadamūrchāṭopānāhātīsārapravāhaṇāni bhavanti
            maraṇaṃ vā || </l>

          <l xml:id="SS.4.6.11"> ata ūrdhvaṃ yantrapramāṇam upadekṣyāmaḥ tatra yantraṃ
            lauhaṃ dāntaṃ śārṅgaṃ vārkṣaṃ vā gostanākāraṃ caturaṅgulāyataṃ
            pañcāṅgulapariṇāhaṃ puṃsāṃ, ṣaḍaṅgulapariṇāhaṃ nārīṇāṃ talāyataṃ; tad
            dvicchidraṃ darśanārthaṃ, ekacchidraṃ tu karmaṇi; ekadvāre hi
            śastrakṣārāgnīnāmatikramo na bhavati; chidrapramāṇaṃ tu
            tryaṅgulāyatamaṅguṣṭhodarapariṇāhaṃ, yadaṅgulamavaśiṣṭaṃ
            tasyārdhāṅgulādadhastādardhāṅgulocchritoparivṛttakarṇikam; eṣa
            yantrākṛtisamāsaḥ || </l>

          <l xml:id="SS.4.6.12"> ata ūrdhvamarśasāmālepān vakṣyāmaḥ snuhīkṣīrayuktaṃ
            haridrācūrṇam ālepaḥ prathamaḥ, kukkuṭapurīṣaguñjāharidrāpippalīcūrṇam iti
            gomūtrapittapiṣṭo dvitīyaḥ, dantīcitrakasuvarcikālāṅgalīkalko vā
            gopittapiṣṭastṛtīyaḥ, pippalīsaindhavakuṣṭhaśirīṣaphalakalkaḥ snuhīkṣīrapiṣṭo
            'rkakṣīrapiṣṭo vā caturthaḥ,
            kāsīsaharitālasaindhavāśvamārakaviḍaṅgapūtīkakṛtavedhanajambvarkottamāraṇīdantīcitrakālarkasnuhīpayaḥsu
            tailaṃ vipakvamabhyañjanenārśaḥ śātayati || </l>

          <l xml:id="SS.4.6.13"> ata ūrdhvaṃ bheṣajasādhyeṣv adṛśyeṣv arśaḥsu yogān
            yāpanārthaṃ vakṣyāmaḥ prātaḥ pratarguḍaharītakīmāseveta, brahmacārī
            gomūtradroṇasiddhaṃ vā harītakīśataṃ prātaḥ prātar yathābalaṃ kṣaudreṇa,
            apāmārgamūlaṃ vā taṇḍulodakena sakṣaudram aharahaḥ, śatāvarīmūlakalkaṃ vā
            kṣīreṇa, citrakacūrṇayuktaṃ vā sīdhuṃ parārdhyaṃ bhallātacūrṇayuktaṃ vā
            saktumanthamalavaṇaṃ takreṇa, kalaśe vā 'ntaś citrakamūlakalkāvalipte niṣiktaṃ
            takramamlamanamlaṃ vā pānabhojaneṣūpayuñjīta, eṣa eva
            bhārgyāsphotāyavānyāmalakaguḍūcīṣu takrakalpaḥ,
            pippalīpippalīmūlacavyacitrakaviḍaṅgaśuṇṭhīharītakīṣu ca pūrvavadeva niranno
            vā takram aharahar māsamupaseveta, śṛṅgaverapunarnavācitrakakaṣāyasiddhaṃ vā
            payaḥ, kṛṭajamūlatvakphāṇitaṃ vā pippalyādipratīvāpaṃ kṣaudreṇa,
            mahāvātavyādhyuktaṃ hiṅgvādicūrṇam upaseveta takrāhāraḥ kṣīrāhāro vā,
            kṣāralavaṇāṃś citrakamūlakṣārodakasiddhaṃ vā payaḥ palāśatarukṣārasiddhaṃ vā,
            palāśatarukṣārasiddhān vā kulmāṣān, pāṭalāpāmārgabṛṃhatīpalāśakṣāraṃ vā
            parisrutam aharahar ghṛtasaṃsṛṣṭaṃ, kuṭajabandākamūlakalkaṃ vā takreṇa,
            citrakapūtīkanāgarakalkaṃ vā pūtīkakṣāreṇa, kṣārodakasiddhaṃ vā sarpiḥ
            pippalyādipratīvāpaṃ, kṛṣṇatilaprasṛtaṃ prakuñcaṃ vā prātaḥ prātar upaseveta
            śītodakānupānam; ebhir abhivardhate 'gnirarśāṃsi copaśāmyanti || </l>

          <l xml:id="SS.4.6.14"> dvipañcamūlīdantīcitrakapathyānāṃ tulāmāhṛtya
            jalacaturdroṇe vipācayet , tataḥ pādāvaśiṣṭaṃ kaṣāyam ādāya suśītaṃ guḍatulayā
            sahonmiśrya ghṛtabhājane niḥkṣipya māsamupekṣeta yavapalle, tataḥ prātaḥ
            prātar mātrāṃ pāyayeta, tenārśograhaṇīdoṣapāṇḍurogodāvartārocakā na bhavanti
            dīptaś cāgnir bhavati || </l>

          <l xml:id="SS.4.6.15"> pippalīmaricaviḍaṅgailavālukalodhrāṇāṃ dve dve pale,
            indravāruṇyāḥ pañca palāni, kapitthamadhyasya daśa,
            pathyāphalānāmardhaprasthaḥ, prastho dhātrīphalānāṃ, etadaikadhyaṃ
            jalacaturdroṇe vipācya, pādāvaśeṣaṃ parisrāvya, suśītaṃ
            guḍatulādvayenonmiśrya, ghṛtabhājane niḥkṣipya, pakṣamupekṣeta yavapalle;
            tataḥ prātaḥ prātar yathābalam upayuñjīta | eṣa khalvariṣṭaḥ
            plīhāgniṣaṅgārśograhaṇīhṛtpāṇḍurogaśophakuṣṭhagulmodarakṛmiharo balavarṇakaraś
            ceti || </l>

          <l xml:id="SS.4.6.16"> tatra vātaprāyeṣu
            snehasvedavamanavirecanāsthāpanānuvāsanamapratisiddhaṃ, pittajeṣu virecanam,
            evaṃ raktajeṣu saṃśamanaṃ, kaphajeṣu śṛṅgaverakulatthopayogaḥ, sarvadoṣaharaṃ
            yathoktaṃ sarvajeṣu, yathāsvauṣadhisiddhaṃ ca payaḥ sarveṣviti || </l>

          <l xml:id="SS.4.6.17"> ata ūrdhvaṃ bhallātakavidhānam upadekṣyāmaḥ bhallātakāni
            paripakvānyanupahatānyāhṛtya tata ekamādāya dvidhā tridhā caturdhā vā
            chedayitvā kaṣāyakalpena vipācya tasya kaṣāyasya śuktimanuṣṇāṃ
            ghṛtābhyaktatālujihvauṣṭhaḥ prātaḥ prātar upaseveta, tato 'parāhṇe kṣīraṃ
            sarpirodana ity āhāraḥ; evam ekaikaṃ vardhayed yāvat pañcati, tataḥ pañca
            pañcābhivardhayed yāvat saptatiriti, prāpya ca saptatimapakarṣayed bhūyaḥ
            pañca pañca yāvat pañceti, pañcabhyastvekaikaṃ yāvadekam iti | evaṃ
            bhallātakasahasrām upayujya sarvakuṣṭhārśobhir vimukto balavānarogaḥ śatāyur
            bhavati || </l>

          <l xml:id="SS.4.6.18"> dvivraṇīyoktena vidhānena bhallātakaniś cyutitaṃ
            snehamādāya prātaḥ prātaḥ śuktimātram upayuñjīta, jīrṇe pūrvavadāhāraḥ
            phalaprakarṣaś ca | bhallātakamajjabhyo vā snehamādāyāpakṛṣṭadoṣaḥ
            pratisaṃsṛṣṭabhakto nivātamāgāraṃ praviśya yathābalaṃ prasṛtiṃ prakuñcaṃ
            vopayuñjīta, tasmiñjīrṇe kṣīraṃ sarpirodana ity āhāraḥ, evaṃ māsamupayujya
            māsatrayamādiṣṭāhāro rakṣedātmānaṃ; tataḥ sarvopatāpānapahṛtya varṇavān
            balavāñ śravaṇagrahaṇadhāraṇaśaktisaṃpanno varṣaśatāyurbhavati, māse māse ca
            prayoge varṣaśataṃ varṣaśatamāyuṣo 'bhivṛddhirbhavati, evaṃ daśamāsānupayujya
            varṣasahasrāyur bhavati || </l>

          <l xml:id="SS.4.6.19"> bhavanti cātra yathā sarvāṇi kuṣṭhāni hataḥ
            svadirabījakau |
            <caesura/>
             tathaivārśāṃsi sarvāṇi vṛkṣakāruṣkarau hataḥ || </l>

          <l xml:id="SS.4.6.20"> haridrāyāḥ prayogeṇa pramehā iva ṣoḍaśa |
            <caesura/>
             kṣārāgnī nātivartante tathā dṛśyā gudodbhavāḥ || </l>

          <l xml:id="SS.4.6.21"> ghṛtāni dīpanīyāni lehāyaskṛtayaḥ surāḥ |
            <caesura/>
             āsavāś ca prayoktavyā vīkṣya doṣasamucchritam || </l>

          <l xml:id="SS.4.6.22"> vegāvarodhastrīpṛṣṭhayānānyutkuṭukāsanam |
            <caesura/>
             yathāsvaṃ doṣalaṃ cānnamarśaḥsu parivarjayet ||</l>

          <p ana="trailer">iti suśrutasaṃhitāyāṃ cikitsāsthāne 'rśaś cikitsitaṃ nāma
            ṣaṣṭho 'dhyāyaḥ ||6 ||</p>
        </div>
        <div n="7" type="adhyāya">
          <head>saptamo 'dhyāyaḥ |</head>

          <l xml:id="SS.4.7.1"> athāto 'śmarīcikitsitaṃ vyākhyāsyāmaḥ || </l>

          <l xml:id="SS.4.7.2"> yathovāca bhagavān dhanvantariḥ || </l>

          <l xml:id="SS.4.7.3"> aśmarī dāruṇo vyādhirantakapratimo mataḥ |
            <caesura/>
             auṣadhais taruṇaḥ sādhyaḥ pravṛddhaś chedam arhati || </l>

          <l xml:id="SS.4.7.4"> tasya pūrveṣu rūpeṣu snehādikrama iṣyate |
            <caesura/>
             tenāsyāpacayaṃ yānti vyādher mūlānyaśeṣataḥ || </l>

          <l xml:id="SS.4.7.5"> pāṣāṇamedo vasuko vaśirāśmantakau tathā |
            <caesura/>
             śatāvarī śvadaṃṣṭrā ca bṛhatī kaṇṭakārikā || </l>

          <l xml:id="SS.4.7.6"> kapotavaṅkā ''ārtagalaḥ kaccakośīrakubjakāḥ || vṛkṣādanī
            bhallukaś ca varuṇaḥ śākajaṃ phalam || </l>

          <l xml:id="SS.4.7.7"> yavāḥ kulatthāḥ kolāni katakasya phalāni ca |
            <caesura/>
             ūṣakādipratīvāpameṣāṃ kvāthair ghṛtaṃ kṛtam || </l>

          <l xml:id="SS.4.7.8"> bhinatti vātasaṃbhūtāmaśmarīṃ kṣipram eva tu |
            <caesura/>
             kṣārān yavāgūryūṣāṃś ca kaṣāyāṇi payāṃsi ca || </l>

          <l xml:id="SS.4.7.9"> bhojanāni ca kurvīta varge 'smin vātanāśane |
            <caesura/>
             kuśaḥ kāśaḥ saro gundrā itkaṭo moraṭo 'śm abhit || </l>

          <l xml:id="SS.4.7.10"> varī vidārī vārāhī śālimūlatrikaṇṭakam |
            <caesura/>
             bhallūkaḥ pāṭalā pāṭhā pattūro 'tha kuruṣṭikā || </l>

          <l xml:id="SS.4.7.11"> punarnavā śirīṣaś ca kvathitāsteṣu sādhitam |
            <caesura/>
             ghṛtaṃ śilājamadhukabījair indīvarasya ca || </l>

          <l xml:id="SS.4.7.12"> trapusair vārukādīnāṃ bījaiś cāvāpitaṃ śubham |
            <caesura/>
             bhinatti pittasaṃbhūtāmaśmarīṃ kṣipram eva tu || </l>

          <l xml:id="SS.4.7.13"> kṣārān yavāgūryūṣāṃś ca kaṣāyāṇi payāṃsi ca |
            <caesura/>
             bhojanāni ca kurvīta varge 'smin pittanāśane || </l>

          <l xml:id="SS.4.7.14"> gaṇo varuṇakādis tu guggulvelāhareṇavaḥ |
            <caesura/>
             kuṣṭhabhadrādimaricaciktrakaiḥ sasurāhvayaiḥ || </l>

          <l xml:id="SS.4.7.15"> etaiḥ siddhamajāsarpirūṣakādigaṇena ca |
            <caesura/>
             bhinatti kaphasaṃbhūtāmaśmarīṃ kṣipram eva tu || </l>

          <l xml:id="SS.4.7.16"> kṣārān yavāgūryūṣāṃś ca kaṣāyāṇi payāṃsi ca |
            <caesura/>
             bhojanāni ca kurvīta varge 'smin kaphanāśane || </l>

          <l xml:id="SS.4.7.17"> picukāṅkolakatakaśākendīvarajaiḥ phalaiḥ |
            <caesura/>
             cūrṇitaiḥ saguḍaṃ toyaṃ śarkarāśamanaṃ pibet || </l>

          <l xml:id="SS.4.7.18"> krauñcoṣṭrarāsabhāsthīni śvadaṃṣṭrā tālamūlikā |
            <caesura/>
             ajamodā kadambarasya mūlaṃ nāgaram eva ca || </l>

          <l xml:id="SS.4.7.19"> pītāni śarkarāṃ bhindyuḥ surayoṣṇodakena vā |
            <caesura/>
             trikaṇṭakasya bījānāṃ cūrṇaṃ mākṣikasaṃyutam || </l>

          <l xml:id="SS.4.7.20"> avikṣīreṇa saptāham aśmarībhedanaṃ pibet |
            <caesura/>
             dravyāṇāṃ tu ghṛtoktānāṃ kṣāro 'vimūtragālitaḥ || </l>

          <l xml:id="SS.4.7.21"> grāmyasattvaśakṛtkṣāraiḥ saṃyuktaḥ sādhitaḥ śanaiḥ |
            <caesura/>
             tatroṣakādirāvāpaḥ kāryastrikaṭukānvitaḥ || </l>

          <l xml:id="SS.4.7.22"> eṣa kṣāro 'śmarīṃ gulmaṃ śarkarāṃ ca bhinatty api |
            <caesura/>
             tilāpāmārgakadalīpalāśayavakalkajaḥ || </l>

          <l xml:id="SS.4.7.23"> kṣāraḥ peyo 'vimūtreṇa śarkarānāśanaḥ paraḥ |
            <caesura/>
             pāṭalākaravīrāṇāṃ kṣāramevaṃ samācaret || </l>

          <l xml:id="SS.4.7.24"> śvadaṃṣṭrāyaṣṭikābrahmīkalkaṃ vā 'kṣasamaṃ pibet |
            <caesura/>
             sahaiḍakākhyau peyau vā śobhāñjanakamārkavau || </l>

          <l xml:id="SS.4.7.25"> kapotavaṅkāmūlaṃ vā pibed amlaiḥ surādibhiḥ |
            <caesura/>
             tatsiddhaṃ vā pibet kṣīraṃ vedanābhir upadrutaḥ || </l>

          <l xml:id="SS.4.7.26"> harītakyādisiddhaṃ vā varṣābhūsiddham eva vā |
            <caesura/>
             sarvathaivopayojyaḥ syād gaṇo vīratarādikaḥ || </l>

          <l xml:id="SS.4.7.27"> ghṛtaiḥ kṣāraiḥ kaṣāyaiś ca kṣīraiḥ sottarabastibhiḥ |
            <caesura/>
             yadi nopaśamaṃ gacchec chedas tatrottaro vidhiḥ || </l>

          <l xml:id="SS.4.7.28"> kuśalasyāpi vaidyasya yataḥ siddhirihadhruvā |
            <caesura/>
             upakramo jaghanyo'yam ataḥ saṃparikīrtitaḥ ||</l>

          <l xml:id="SS.4.7.29"> akriyāyaṃ dhruvo mṛtyuḥ kriyāyāṃ saṃśayo bhavet |
            <caesura/>
             tasmād āpṛcchya kartavyam īśvaraṃ sādhukāriṇā ||</l>

          <l xml:id="SS.4.7.30"> atha rogānvitam upasnigdham apakṛṣṭadoṣam īṣat karśitam
            abhyaktasvinnaśarīraṃ bhuktavantaṃ kṛtabalimaṅgalasvastivācanam
            agropaharaṇīyoktena vidhānenopakalpitasambhāram āśvāsya, tato balavantam
            aviklavam ājānusame phalake prāgupaviṣṭānyapuruṣasyotsaṅge niṣaṇṇapūrvakāyam
            uttānam unnatakaṭīkaṃ vastrādhārakopaviṣṭaṃ saṅkucitajānukūrparamitareṇa
            sahāvabaddhaṃ sūtreṇa śāṭakair vā, tataḥ svabhyaktanābhipradeśasya vāmapārśvaṃ
            vimṛdya muṣṭinā'vapīḍayed adhonābher yāvad aśmaryadhaḥ prapanneti, tataḥ
            snehābhyakte klṛptanakhe vāmahastapradeśinīmadhyame aṅgulyau pāyau
            praṇidhāyānusevanīm āsādya prayatnabalābhyāṃ pāyumeḍhrāntaram ānīya,
            nirvyalīkamanāyatamaviṣamaṃ ca vastiṃ sanniveśya, bhṛśam utpīḍayed aṅgulibhyāṃ
            yathā granthirivonnataṃ śalyaṃ bhavati ||</l>

          <l xml:id="SS.4.7.31"> sa ced gṛhītaśalye tu vivṛtākṣo vicetanaḥ |
            <caesura/>
             hatavallambaśīrṣaś ca nirvikāro mṛtopamaḥ ||</l>

          <l xml:id="SS.4.7.32"> na tasya nirharecchalyaṃ nirharet tu mriyeta saḥ |
            <caesura/>
             vinā tv eteṣu rūpeṣu nirhartuṃ prayateta vai ||</l>

          <l xml:id="SS.4.7.33"> tataḥ savye pārśve sevanīṃ yavamātreṇa muktvā'vacārayec
            chastram aśmarīpramāṇaṃ, dakṣiṇato vā kriyāsaukaryahetor ity eke, yathā sā na
            bhidyate cūrṇyate vā tathā prayateta, cūrṇam alpam apy avasthitaṃ hi punaḥ
            parivṛddhim eti, tasmāt samastām agravakreṇādadīta, strīṇāṃ tu bastipārśvagato
            garbhāśayaḥ sannikṛṣṭaḥ, tasmāt tāsām utsaṅgavacchastraṃ pātayet, ato'nyathā
            khalvāsāṃ mūtrasrāvī vraṇo bhavet, puruṣasya vā mūtraprasekakṣaṇanān
            mūtrakṣaraṇam, aśmarīvraṇād ṛte bhinnabastir ekadhā 'pi na bhavati, dvidhā
            bhinnabastirāśmariko na sidhyati, aśmarīvraṇanimittam ekadhābhinnabastir
            jīvati, kriyābhyāsācchāstravihitacchedānniḥsyandaparivṛddhatvāc ca śalyasya
            iti . uddhṛtaśalyaṃ tūṣṇodakadroṇyām avagāhya svedayet, tathā hi hastir asṛjā
            na pūryate, pūrṇaṃ vā kṣīravṛkṣakaṣāyaṃ puṣpanetreṇa vidadhyāt ||</l>

          <l xml:id="SS.4.7.34"> bhavati cātra
            <caesura/>
             kṣīravṛkṣakaṣāyastu puṣpanetreṇa yojitaḥ |
            <caesura/>
             nirhared aśmarīṃ tūrṇaṃ raktaṃ bastigataṃ ca yat ||</l>

          <l xml:id="SS.4.7.35"> mūtramārgaviśodhanārthaṃ cāsmai guḍasauhityaṃ vitaret,
            uddhṛtya cainaṃ madhughṛtābhyaktavraṇaṃ mūtraviśodhanadravyasiddhām uṣṇāṃ
            saghṛtāṃ yavāgūṃ pāyayetobhayakālaṃ trirātraṃ, trirātrād ūrdhvaṃ
            guḍapragāḍhena payasā mṛdvodanam alpaṃ bhojayed daśarātraṃ
            (mūtrāsṛgviśuddhyarthaṃ vraṇakledanārthaṃ ca), daśarātrād ūrdhvaṃ phalāmlair
            jāṅgalarasair upācaret, tato daśarātraṃ cainam apramattaḥ svedayet snehena
            dravasvedena vā, kṣīravṛkṣakaṣāyeṇa cāsya vraṇaṃ prakṣālayet,
            rodhramadhukamañjiṣṭhāprapauṇḍarīkakalkair vraṇaṃ pratigrāhayet, eteṣv eva
            haridrāyuteṣu tailaṃ ghṛtaṃ vā vipakvaṃ vraṇābhyañjanam iti, styānaśoṇitaṃ
            cottarabastibhir upācaret, saptarātrāc ca svamārgam apratipadyamāne mūtre
            vraṇaṃ yathoktena vidhinā dahed agninā, svamārgapratipanne
            cottarabastyāsthāpanānuvāsanair upācaren madhurakaṣāyairiti, yadṛcchayā vā
            mūtramārgapratipannām antarāsaktāṃ śukrāśmarīṃ śarkarāṃ vā srotasā'paharet,
            evaṃ cāśakye vidārya nāḍīṃ śastreṇa baḍiśenoddharet | rūḍhavraṇaś
            cāṅganāśvanaganāgarathadrumān nāroheta varṣaṃ, nāpsu plaveta, bhuñjīta vā guru
            ||</l>

          <l xml:id="SS.4.7.36"> mūtravahaśukravahamuṣkasroto
            mūtraprasekasevanīyonigudabastīnaṣṭau pariharet | tatra mūtravahacchedān
            maraṇaṃ mūtrapūrṇabasteḥ, śukravahacchedān maraṇaṃ klaibyaṃ vā,
            muṣkasrotaüpaghātād dhvajabhaṅgaḥ, mūtraprasekakṣaṇanān mūtraprakṣaraṇaṃ,
            sevanīyonicchedādrujaḥ prādurbhāvaḥ, bastigudaviddhalakṣaṇaṃ prāguktam iti
            ||</l>

          <l xml:id="SS.4.7.37"> bhavati cātra
            <caesura/>
             marmāṇyaṣṭāvasaṃbudhya srotajāni śarīriṇām |
            <caesura/>
             vyāpādayedbahūn martyān śastrakarmāpaṭurbhiṣak ||</l>

          <l xml:id="SS.4.7.38"> sevanī śukraharaṇī srotasī phalayorgudam |
            <caesura/>
             mūtrasekaṃ mūtravahaṃ yonirbastistathā'ṣṭamaḥ ||</l>

          <p ana="trailer">iti suśrutasaṃhitāyāṃ cikitsāsthāne'śmarīcikitsitaṃ nāma
            saptamo'dhyāyaḥ ||</p>

        </div>

        <div n="8" subtype="adhyāya" type="level2">
          <head>aṣṭamo 'dhyāyaḥ|</head>

          <l xml:id="SS.4.8.1"> athāto bhagandarāṇāṃ cikitsitaṃ vyākhyāsyāmaḥ|| </l>

          <l xml:id="SS.4.8.2"> yathovāca bhagavān dhanvantariḥ|| </l>

          <l xml:id="SS.4.8.3"> pañca bhagandarā vyākhyātāḥ, teṣv asādhyaḥ śambūkāvartaḥ
            śalyanimittaś ca; śeṣāḥ kṛcchrasādhyāḥ|| </l>


          <l xml:id="SS.4.8.4"> tatra
            bhagandarapiḍakopadrutamāturamapatarpaṇādivirecanāntenaikādaśavidhenopakrameṇopakrametāpakvapiḍakaṃ,
            pakveṣu copasnigdhamavagāhasvinnaṃ śayyāyāṃ sanniveśyārśasamiva yantrayitvā,
            bhagandaraṃ samīkṣya parācīnamavācīnaṃ vā, tataḥ praṇidhāyaiṣaṇīmunnamya
            sāśayamuddharecchastreṇa; antarmukhe caivaṃ samyagyantraṃ praṇidhāya
            pravāhamāṇasya bhagandaramukhamāsādyaiṣaṇīṃ dattvā śastraṃ pātayet; āsādya vā
            'gniṃ kṣāraṃ ceti; etat sāmānyaṃ sarveṣu || </l>

          <l xml:id="SS.4.8.5"> viśeṣatas tu nāḍyantare vraṇān kuryād bhiṣak tu śataponake
            |
            <caesura/>
             tatasteṣūparūḍheṣu śeṣā nāḍīrupācaret || </l>

          <l xml:id="SS.4.8.6"> gatayo 'nyonyasaṃbaddhā bāhyāś chedyās tv anekadhā |
            <caesura/>
             nāḍīr anabhisaṃbaddhā yaś chinatty ekadhā bhiṣak || </l>

          <l xml:id="SS.4.8.7"> sa kuryād vivṛtaṃ jantor vraṇaṃ gudavidāraṇam |
            <caesura/>
             tasya tad vivṛtaṃ mārgaṃ viṇmūtram anugacchati || </l>

          <l xml:id="SS.4.8.8"> āṭopaṃ gudaśūlaṃ ca karoti pavano bhṛśam |
            <caesura/>
             tatrādhigatatantro 'pi bhiṣaṅ guhyed asaṃśayam || </l>

          <l xml:id="SS.4.8.9"> tasmānna vivṛtaḥ kāryo vraṇas tu śataponake |
            <caesura/>
             vyādhau tatra bahucchidre bhiṣajā vai vijānatā || </l>

          <l xml:id="SS.4.8.10"> ardhalāṅgalakaś chedaḥ kāryo lāṅgalako 'pi vā |
            <caesura/>
             sarvatobhadrako vā 'pi kāryo gotīrthako 'pi vā || </l>

          <l xml:id="SS.4.8.11"> sarvataḥ snāvamārgās tu dahed vaidyas tathā 'gninā |
            <caesura/>
             sukumārasya bhīrorhi duṣkaraḥ śataponakaḥ || </l>

          <l xml:id="SS.4.8.12"> rujāsnāvāpahaṃ tatra svedam āśu prayojayet |
            <caesura/>
             svedadravyair yathoddiṣṭaiḥ kṛśarāpāyasādibhiḥ || </l>

          <l xml:id="SS.4.8.13"> grāmyānūpaudakair māṃsair lāvādyair vā 'pi viṣkiraiḥ |
            <caesura/>
             vṛkṣādanīmathair aṇḍaṃ bilvādiṃ ca gaṇaṃ tathā || </l>

          <l xml:id="SS.4.8.14"> kaṣāyaṃ sukṛtaṃ kṛtvā snehakumbhe niṣecayet |
            <caesura/>
             nāḍīsvedena tenāsya taṃ vraṇaṃ svedayed bhiṣak || </l>

          <l xml:id="SS.4.8.15"> tilair aṇḍātasīmāṣayavagodhūmasarṣapān |
            <caesura/>
             lavaṇānyamlavargaṃ ca sthālyāmevopasādhayet || </l>

          <l xml:id="SS.4.8.16"> āturaṃ svedayet tena tathā sidhyati kurvataḥ |
            <caesura/>
             svinnaṃ ca pāyayed enaṃ kuṣṭhaṃ ca lavaṇāni ca || </l>

          <l xml:id="SS.4.8.17"> vacāhiṅgvajamodaṃ ca samabhāgāni sarpiṣā |
            <caesura/>
             mārdvīkenāthavā 'mlena surāsauvīrakeṇa vā || </l>

          <l xml:id="SS.4.8.18"> tato madhukatailena tasya siñced bhiṣag braṇam |
            <caesura/>
             pariṣiñced gudaṃ cāsya tailair vātarujāpahaiḥ || </l>

          <l xml:id="SS.4.8.19"> vidhinā 'nena viṇmūtraṃ svamārgam adhigacchati |
            <caesura/>
             anye copadravāstīvrāḥ sidhyantyatra na saṃśayaḥ || </l>

          <l xml:id="SS.4.8.20"> śataponaka ākhyāta uṣṭragrīve kriyāṃ śṛṇu |
            <caesura/>
             athoṣṭragrīvameṣitvā chittvā kṣāraṃ nipātayet || </l>

          <l xml:id="SS.4.8.21"> pṛtimāṃsavyapohārthamagniratra na pūjitaḥ |
            <caesura/>
             athainaṃ ghṛtasaṃsṛṣṭais tilaiḥ piṣṭaiḥ prapepayet || </l>

          <l xml:id="SS.4.8.22"> bandhaṃ tato 'nukurvīta pariṣekaṃ tu sarpiṣā |
            <caesura/>
             tṛtīye divase muktvā yathāsvaṃ śodhayed bhiṣak || </l>

          <l xml:id="SS.4.8.23"> tataḥ śuddhaṃ viditvā ca ropayet tu yathākramam |
            <caesura/>
             utkṛtyāsrāvamārgaṃs tu parisrāviṇi buddhimān || </l>

          <l xml:id="SS.4.8.24"> kṣāreṇa vā srāvagatiṃ dahed dhutavahena vā |
            <caesura/>
             sukhoṣṇenāṇutailena secayed gudamaṇḍalam || </l>

          <l xml:id="SS.4.8.25"> upanāhāḥ pradehāś ca mūtrakṣārasamanvitāḥ |
            <caesura/>
             vāmanīyauṣadhaiḥ kāryāḥ pariṣekāś ca mātrayā || </l>

          <l xml:id="SS.4.8.26"> mṛdubhūtaṃ viditvainamalpasrāvaruganvitam |
            <caesura/>
             gatimanviṣya śastreṇa chindyāt kharujūrapatrakam || </l>

          <l xml:id="SS.4.8.27"> candrārdhaṃ candracakraṃ ca sūcīmusvamavāṅmukham |
            <caesura/>
             chittvā 'gninā dahet samyagevaṃ kṣāreṇa vā punaḥ || </l>

          <l xml:id="SS.4.8.28"> tataḥ saṃśodhanair eva mṛdupūrvair viśodhayet |
            <caesura/>
             bahirantarmukhaś cāpi śiśoryasya bhagandaraḥ || </l>

          <l xml:id="SS.4.8.29"> tasyāhitaṃ virekāgniśastrakṣārāvacāraṇam |
            <caesura/>
             yad yan mṛdu ca tīkṣṇaṃ ca tat tat tasyāvacārayet || </l>

          <l xml:id="SS.4.8.30"> āragvadhaniśākālācūrṇaṃ madhughṛtāplutam |
            <caesura/>
             agravartipraṇihitaṃ vraṇānāṃ śodhanaṃ hitam || </l>

          <l xml:id="SS.4.8.31"> yogo 'yaṃ nāśayatyāśu gatiṃ meghamivānilaḥ |
            <caesura/>
             āgantuje bhiṣaṅnāḍīṃ śastreṇotkṛtya yatnataḥ || </l>

          <l xml:id="SS.4.8.32"> jambvoṣṭenāgnivarṇena taptayā vā śalākayā |
            <caesura/>
             dahed yathoktaṃ matimāṃstaṃ vraṇaṃ susamāhitaḥ || </l>

          <l xml:id="SS.4.8.33"> kṛmighnaṃ ca vidhiṃ kuryāc chalyānayanam eva ca |
            <caesura/>
             pratyākhyāyaiṣa cārabhyo varjyaś cāpi tridoṣajaḥ || </l>

          <l xml:id="SS.4.8.34"> etat karma samākhyātaṃ sarveṣāmanupūrvaśaḥ |
            <caesura/>
             eṣāṃ tu śastrapatanādvedanā yatra jāyate || </l>

          <l xml:id="SS.4.8.35"> tatrāṇutailenoṣṇena pariṣekaḥ praśasyate |
            <caesura/>
             vātaghnauṣadhasaṃpūrṇāṃ sthālīṃ chidraśarāvikām || </l>

          <l xml:id="SS.4.8.36"> snehābhyaktagudastaptāmadhyāsīta sabāṣpikām |
            <caesura/>
             nāḍyā vā 'syāharet svedaṃ śayānasya rujāpaham |
            <caesura/>
             uṣṇodake 'vagāhyo vā tathā śāmyati vedanā || </l>

          <l xml:id="SS.4.8.37"> kadalīmṛgalopākapriyakājinasaṃbhṛtān |
            <caesura/>
             kārayed upanāhāṃś ca sālvaṇādīna vicakṣaṇaḥ || </l>

          <l xml:id="SS.4.8.38"> kaṭutrikaṃ vacāhiṅgulavaṇānyatha dīpyakam |
            <caesura/>
             pāyayec cāmlakaulatthasurāsauvīrakādibhiḥ || </l>

          <l xml:id="SS.4.8.39"> jyotiṣmatīlāṅgalakīśyāmādantītrivṛttilāḥ |
            <caesura/>
             kuṣṭhaṃ śatāhvā golomī tilvako girikarṇikā || </l>

          <l xml:id="SS.4.8.40"> kāsīsaṃ kāñcanaksīryau vargaḥ śodhana iṣyate |
            <caesura/>
             trivṛttilā nāgadantī mañjiṣṭhā payāa saha || </l>

          <l xml:id="SS.4.8.41"> utsādanaṃ bhaved etat saindhavakṣaudrasaṃyutam |
            <caesura/>
             rasāñjanaṃ haridre dve mañjiṣṭhānimbapallavāḥ || </l>

          <l xml:id="SS.4.8.42"> trivṛttejovatīdantīkalko nāḍīvraṇāpahaḥ |
            <caesura/>
             kuṣṭhaṃ trivṛttilā dantī māgadhyaḥ saindhavaṃ madhu || </l>

          <l xml:id="SS.4.8.43"> rajanī triphalā tutthaṃ hitaṃ syād vraṇaśodhanam |
            <caesura/>
             māgadhyo madhukaṃ rodhraṃ kuṣṭhamelā hareṇavaḥ || </l>

          <l xml:id="SS.4.8.44"> samaṅgā dhātakī caiva sārivā rajanīdvayam |
            <caesura/>
             priyaṅgavaḥ sarjarasaḥ padmakaṃ padmakesaram || </l>

          <l xml:id="SS.4.8.45"> sudhā vacā lāṅgalakī madhūcchiṣṭaṃ sasaindhavam |
            <caesura/>
             etat saṃbhṛtya saṃbhāraṃ tailaṃ dhīro vipācayet || </l>

          <l xml:id="SS.4.8.46"> etadvai gaṇḍamālāsu maṇḍaleṣv atha mehiṣu |
            <caesura/>
             ropaṇārthaṃ hitaṃ tailaṃ bhagandaravināśanam || </l>

          <l xml:id="SS.4.8.47"> nyagrodhādigaṇaś caiva hitaḥ śodhanaropaṇe |
            <caesura/>
             tailaṃ ghṛtaṃ vā tatpakvaṃ bhagandaravināśanam || </l>

          <l xml:id="SS.4.8.48"> trivṛddantīharidrārkamūlaṃ lohāśvamārakau |
            <caesura/>
             viḍaṅgasāraṃ triphalā snuhyarkapayasī madhu || </l>

          <l xml:id="SS.4.8.49"> madhūcchiṣṭasamāyuktais tailam etair vipācayet |
            <caesura/>
             bhagandaravināśārthametadyojyaṃ viśeṣataḥ || </l>

          <l xml:id="SS.4.8.50"> citrakārkau trivṛtpāṭhe malapūṃ hayamārakam |
            <caesura/>
             sudhāṃ vacāṃ lāṅgalakīṃ saptaparṇaṃ suvarcikām || </l>

          <l xml:id="SS.4.8.51"> jyotiṣmatīṃ ca sambhṛtya tailaṃ dhīro vipācayet |
            <caesura/>
             etad dhi syandanaṃ tailaṃ bhṛśaṃ dadyādbhagandare || </l>

          <l xml:id="SS.4.8.52"> śodhanaṃ ropaṇaṃ caiva sarvaṇakaraṇaṃ tathā |
            <caesura/>
             dvivraṇīyamavekṣeta vraṇāvasthāsu buddhimān || </l>

          <l xml:id="SS.4.8.53"> chidrādūrdhvaṃ hared oṣṭhamarśoyantrasya yantravit |
            <caesura/>
             tato bhagandare dadyādetadardhendusannibham || </l>

          <l xml:id="SS.4.8.54"> vyāyāmaṃ maithunaṃ kopaṃ pṛṣṭhayānaṃ gurūṇi ca |
            <caesura/>
             saṃvatsaraṃ parihared uparūḍhavraṇo naraḥ ||</l>

          <p ana="trailer">iti suśrutasaṃhitāyāṃ cikitsāsthāne bhagandaracikitsitaṃ
            nāmāṣṭamo 'dhyāyaḥ ||8 ||</p>
        </div>

        <div n="9" type="adhyāya">
          <head>navamo 'dhyāyaḥ |</head>
          <l xml:id="SS.4.9.1"> athātaḥ kuṣṭhacikitsitaṃ vyākhyāsyāmaḥ || </l>

          <l xml:id="SS.4.9.2"> yathovāca bhagavān dhanvantariḥ || </l>

          <l xml:id="SS.4.9.3"> viruddhādhyaśanāsātmyavegavighātaiḥ snehādīnaṃ
            cāyathārambhaiḥ pāpakriyayā purākṛtakarmayogāc ca tvagdoṣā bhavanti || </l>

          <l xml:id="SS.4.9.4"> tatra tvagdoṣī
            māṃsavasādugdhadadhitailakulatthamāṣaniṣpāvekṣupiṣṭavikārāmlaviruddhādhyaśanājīrṇavidāhyabhiṣyandīni
            divāsvapnaṃ vyavāyaṃ ca pariharet || </l>

          <l xml:id="SS.4.9.5"> tataḥ
            śāliṣaṣṭikayavagodhūmakoradūṣaśyāmākoddālakādīnanavān bhuñjīta mudgāḍhakyor
            anyatarasya yūṣeṇa sūpena vā nimbapatrāruṣkaravyāmiśreṇa,
            maṇḍūkaparṇyavalgujāṭarūpikāpuṣpaiḥ sarpiḥsiddhaiḥ sarṣapatailasiddhair vā,
            tiktavargeṇa vā 'bhihitena; māṃsasātmyāya vā jāṅgalamāṃsam amedaskaṃ vitaret;
            tailaṃ vajrakam abhyaṅgārthe; āragvadhādikaṣāyamutsādanārthe;
            pānapariṣekāvagāhādiṣu ca khadirakaṣāyam; ity eṣa āhārācāravibhāgaḥ || </l>

          <l xml:id="SS.4.9.6"> tatra pūrvarūpeṣūbhayataḥ saṃśodhanamāseveta | tatra
            tvaksaṃprāpte śodhanālepanāni, śoṇitaprāpte
            saṃśodhanālepanakaṣāyapānaśoṇitāvasecanāni, māṃsaprāpte
            śodhanālepanakaṣāyapānaśoṇitāvasecanāriṣṭamanthaprāśāḥ,
            caturthakarmaguṇaprāptaṃ yāpyamātmavataḥ saṃvidhānavataś ca, tatra saṃśodhanāc
            choṇitāvasecanāc cordhvaṃ bhallāta<pc> </pc>śilājatu<pc
              > </pc>dhātumākṣīka<pc> </pc>guggulva<pc> </pc>guru<pc
              > </pc>tuvaraka<pc> </pc>khadirāsanāyaskṛtividhānam āseveta; pañcamaṃ
            naivopakramet || </l>

          <l xml:id="SS.4.9.7"> tatra prathamam eva kuṣṭhinaṃ snehapānavidhānenopapādayet
            | meṣaśṛṅgīśvadaṃṣṭrāśārṅgeṣṭāgudūcīdvipañcamūlīsiddhaṃ tailaṃ ghṛtaṃ vā
            vātakuṣṭināṃ pānābhyaṅgayor vidadhyāt,
            dhavāśvakarṇakakubhapalāśapicumardaparpaṭakamadhukarodhrasamaṅgāsiddhaṃ sarpiḥ
            pittakuṣṭhināṃ,
            priyālaśālāragvadhanimbasaptaparṇacitrakamaricavacākuṣṭhasiddhaṃ
            śleṣmakuṣṭhināṃ bhallātakābhayāviḍaṅgasiddhaṃ vā, sarveṣāṃ tuvarakatailaṃ
            bhallātakatailaṃ veti || </l>

          <l xml:id="SS.4.9.8">
            saptaparṇāragvadhātiviṣekṣurapāṭhākaṭurohiṇyamṛtātriphalāpaṭolapicumardaparpaṭakadurālabhātrāyamāṇāmustācandanapadmakaharidropakulyāviśālāmūrvāśatāvarīsārivendrayavāṭarūṣakaṣaṭgranthāmadhukabhūnimbagṛṣṭikā
            iti samabhāgāḥ kalkaḥ syāt, kalkāc caturguṇaṃ sarpiḥ prakṣipya tad dviguṇo
            dhātrīphalarasastaccaturguṇā āpāstadaikadhyaṃ samāloḍya vipacet, etan
            mahātiktakaṃ nāma sarpiḥ
            kuṣṭhaviṣamajvararaktapittahṛdrogonmādāpasmāragulmapiḍākāsṛgdaragalagaṇḍagaṇḍamālāślīpadapāṇḍurogavisarpārśaḥṣāṇḍhyakaṇḍūpāmādīñ
            chamayed iti || </l>

          <l xml:id="SS.4.9.9">
            triphalāpaṭolapicumandāṭarūṣakakaṭurohiṇīdurālabhātrāyamāṇāḥ parpaṭakaś
            caiteṣāṃ dvipalikān bhāgāñjaladroṇe prakṣipya pādāv aśeṣaṃ kaṣāyam ādāya
            kalkapeṣyāṇīmāni sumatisrutasya kṣārasya kalpena tu saptakṛtvaḥ | tailaṃ śṛtaṃ
            tena caturguṇena śvitrāpahaṃ mrakṣaṇam etad agryam || </l>

          <l xml:id="SS.4.9.10"> ato 'nyatamena ghṛtena snigdhasvinnasyaikāṃ dve tisraś
            catasraḥ pañca vā sirā vidhyet; maṇḍalāni cotsannāny avalikhed abhīṣṇaṃ,
            pracchayed vā, samudraphenaśākagojīkākodumbarikāpatrair
            vā+avaghṛṣyālepayellākṣāsarjarasarasāñjanaprapunnāḍāvalgujatejovatyaśvamārakārkakuṭajārevatamūlakalkairmūtrapiṣṭaiḥ
            pittapiṣṭair vā,
            svarjikātutthakāsīsaviḍaṅgāgāradhūmacitrakakaṭukasudhāharidrāsaindhavakalkair
            vā, etānyevāvāpya kṣārakalpena niḥsrute pālāśe kṣāre tato vipācya phāṇītamiva
            saṃjātamavatārya lepayet, jyotiṣkaphalalākṣāmaricappilīsumanaḥpatrair vā, </l>

          <l xml:id="SS.4.9.10.1"> haritālamanaḥśilārkakṣīratilaśigrumaricakalkair vā, </l>

          <l xml:id="SS.4.9.10.2">
            svarjikākuṣṭhatutthakuṭajacitrakaviḍaṅgamaricarodhramanaḥśilākalair vā,
            harītakīkarañjikāviḍaṅgasiddhārthakalavaṇarocanāvalgujaharidrākalkair vā|| </l>

          <l xml:id="SS.4.9.11"> sarve kuṣṭhāpahāḥ siddhā lepāḥ sapta prakīrtitāḥ|
            <caesura/>
             vaiśeṣikān atas tūrdhvaṃ dadrūśvitreṣu me śṛṇu|| </l>

          <l xml:id="SS.4.9.12"> lākṣā kuṣṭhaṃ sarṣapāḥ śrīniketaṃ rātrir vyoṣaṃ
            cakramardasya bījam|
            <caesura/>
             kṛtvaikasthaṃ takrapiṣṭaḥ pralepo dadrūṣūkto mūlakād bījayuktaḥ|| </l>

          <l xml:id="SS.4.9.13"> sindhūdbhūtaṃ cakramardasya bījamikṣūdbhūtaṃ keśaraṃ
            tārkṣyaśailam|
            <caesura/>
             piṣṭo lepo 'yaṃ kapitthādrasena dadrūstūrṇaṃ nāśayatyeṣa yogaḥ|| </l>

          <l xml:id="SS.4.9.14"> hemakṣīrī vyādhighātaḥ śirīṣo nimbaḥ sarjo vatsakaḥ
            sājakarṇaḥ|
            <caesura/>
             śīghraṃ tīvrā nāśayantīha dadrūḥ snānālepodgharṣaṇeṣūpayuktāḥ|| </l>

          <l xml:id="SS.4.9.15"> bhadrāsaṃjñodumbarīmūlatulyaṃ dattvā mūlaṃ kṣodayitvā
            malapvāḥ|
            <caesura/>
             siddhaṃ toyaṃ pītam uṣṇe sukhoṣṇaṃ sphoṭāñchvitre puṇḍarīke ca kuryāt || </l>

          <l xml:id="SS.4.9.16"> dvaipaṃ dagdhaṃ carma mātaṅgajaṃ vā bhinne sphoṭe
            tailayuktaṃ pralepaḥ|
            <caesura/>
             pūtiḥ kīṭo rājavṛkṣodbhavena kṣāreṇāktaḥ śvitram eko nihanti|| </l>

          <l xml:id="SS.4.9.17"> kṛṣṇasya sarpasya masī sudagdhā baibhītakaṃ tailam atha
            dvitīyam|
            <caesura/>
             etat samastaṃ mṛditaṃ pralepāc chvitrāṇi sarvāṇy apahanti śīghram|| </l>

          <l xml:id="SS.4.9.18"> adhyardhatoye sumatisrutasya kṣārasya kalpena tu
            saptakṛtvaḥ|
            <caesura/>
             tailaṃ śṛtaṃ tena caturguṇena śvitrāpahaṃ mrakṣaṇam etad agryam|| </l>

          <l xml:id="SS.4.9.19"> ghṛtena yuktaṃ prapunāḍabījaṃ kuṣṭhaṃ ca yaṣṭīmadhukaṃ ca
            piṣṭvā |
            <caesura/>
             śvetāya dadyād gṛhakukkuṭāya caturthabhaktāya bubhukṣitāya || </l>

          <l xml:id="SS.4.9.20"> tasyopasaṃgṛhya ca tat purīṣamutpācitaṃ sarvata eva
            lompet |
            <caesura/>
             abhyantaraṃ māsamimaṃ prayogaṃ prayojayec chvitramatho nihanti || </l>

          <l xml:id="SS.4.9.21"> kṣāre sudagdhe jalagaṇḍaje tu gajasya mūtreṇa bahusrute
            ca |
            <caesura/>
             droṇapramāṇe daśabhāgayuktaṃ dattvā paced bījam avalgujasya || </l>

          <l xml:id="SS.4.9.22"> etadyadā cikkaṇatām upaiti tadā samastaṃ guṭikā vidadhyāt
            |
            <caesura/>
             śvitraṃ pralimped atha saṃpraghṛṣya tayā vrajed āśu savarṇabhāvam || </l>

          <l xml:id="SS.4.9.23"> kaṣāyakalpena subhāvitāṃ tu jalaṃ tvacā cūtaharītakīnām |
            <caesura/>
             tāṃ tāmradīpe praṇidhāya dhīmān vartiṃ vaṭakṣīrasubhāvitāṃ tu || </l>

          <l xml:id="SS.4.9.24"> ādīpya tajjātamasīṃ gṛhītvā tāṃ cāpi pathyāmbhasi
            bhagvayitvā |
            <caesura/>
             |
            <caesura/>
             kuṣṭhāvalgujabhallātakṣīriṇīsarṣapāḥ sruhī || </l>

          <l xml:id="SS.4.9.25"> āvalgujaṃ bījamagryaṃ nadījaṃ kākāhvānodumbarī yā ca
            lākṣā| lauhaṃ cūrṇaṃ māgadhī tārkṣyaśailaṃ tulyāḥ kāryāḥ kṛṣṇavarṇāstilāśca|| </l>

          <l xml:id="SS.4.9.26"> vartiṃ kṛtvā tāṃ gavāṃ pittapiṣṭāṃ lepaḥ kāryaḥ śvitriṇāṃ
            śvitrahārī| lepāt pittaṃ śaikhinaṃ śvitrahāri hrīberaṃ vā dagdhametena
            yuktam|| </l>

          <l xml:id="SS.4.9.27"> tutthālakaṭukāvyoṣasiṃhārkahayamārakāḥ|
            kuṣṭhāvalgujabhallātakṣīriṇīsarṣapāḥ sruhī|| </l>


          <l xml:id="SS.4.9.28"> tilvakāriṣṭapīlūnāṃ patrāṇyāragvadhasya ca |
            <caesura/>
             bījaṃ viḍaṅgāśvahantrorharidre bṛhatīdvayam || </l>

          <l xml:id="SS.4.9.29"> ābhyāṃ śvitrāṇi yogābhyāṃ lepānnaśyantyaśeṣataḥ |
            <caesura/>
             vāyasīphalgutiktānāṃ śataṃ dattvā pṛthak pṛthak || </l>

          <l xml:id="SS.4.9.30"> dve loharajasaḥ prasthe triphalātryāḍhakaṃ tathā |
            <caesura/>
             tridroṇe 'pāṃ paced yāvadbhāgau dvāvasanādapi || </l>

          <l xml:id="SS.4.9.31"> śiṣṭau ca vipaced bhūya etaiḥ ślakṣṇaprapeṣitaiḥ |
            <caesura/>
             kalkair indrayavabyoṣatvagdārucaturaṅgulaiḥ || </l>

          <l xml:id="SS.4.9.32"> pārāvatapadīdamtībākucīkeśarāhvayaiḥ |
            <caesura/>
             kaṇṭakāryā ca tatpkvaṃ ghṛtaṃ kuṣṭhiṣu yojayet || </l>

          <l xml:id="SS.4.9.33"> doṣadhātvāśritaṃ pānādabhyaṅgāttvaggataṃ tathā |
            <caesura/>
             apy asādhyaṃ nṛṇāṃ kuṣṭhaṃ nāmnā nīlaṃ niyacchati || </l>

          <l xml:id="SS.4.9.34"> triphalātvak trikaṭukaṃ surasā madayantikā |
            <caesura/>
             vāyasyāragvadhaś caiṣāṃ tulāṃ kuryāt pṛthak pṛthak || </l>

          <l xml:id="SS.4.9.35"> kākamācyarkavaruṇadantīkuṭajacitrakāt |
            <caesura/>
             dārvīnidigdhikābhyāṃ tu pṛthagdaśapalaṃ tathā || </l>

          <l xml:id="SS.4.9.36"> tridroṇe 'pāṃ paced yāvat ṣaṭprasthaṃ pariśeṣitam |
            <caesura/>
             śakṛdrasadadhikṣīramūtrāṇāṃ pṛthagāḍhakam || </l>

          <l xml:id="SS.4.9.37"> tadvad ghṛtasya tatsādhyaṃ bhūnimbavyoṣacitrakaiḥ |
            <caesura/>
             karañjaphalanīlikāśyāmāvalgujapīlubhiḥ || </l>

          <l xml:id="SS.4.9.38"> nīlinīnimbakusumaiḥ siddhaṃ kuṣṭhāpahaṃ ghṛtam |
            <caesura/>
             mrakṣaṇādaṅgasāvarṇyaṃ śvitriṇāṃ janayennṛṇām |
            <caesura/>
             bhagandaraṃ kṛmīnarśo mahānīlaṃ niyacchati || </l>

          <l xml:id="SS.4.9.39"> mūtraṃ gavyaṃ citrakavyoṣayuktaṃ sarpiḥkumbhe
            kṣaudrayuktaṃ sthitaṃ hi |
            <caesura/>
             pakṣād ūrdhvaṃ śvitribhiḥ peyam etat kuryāc cāsmin kuṣṭhadiṣṭaṃ vidhānam || </l>

          <l xml:id="SS.4.9.40"> pūtīkārkasruṅnarendradrumāṇāṃ mūtraiḥ piṣṭāḥ pallavāḥ
            saumanāś ca | lepaḥ śvitraṃ hanti dadrūrvraṇāṃś ca duṣṭāny arśāṃsy eṣa pāṭhā
            'guruharidrākaṣāyaṃ, piṣṭamehinaṃ haridrādāruharidrākaṣāyaṃ, sāndramehinaṃ
            saptaparṇakaṣāyaṃ, śukramehinaṃ dūrvāśaivalaplavahaṭhakarañjakaserukakaṣāyaṃ
            kakubhacandanakaṣāyaṃ vā, phenamehinaṃ triphalāragvaghamṛdvīkākaṣāyaṃ,
            madhumadhuram iti; paittikeṣu nīlamehinaṃ śālasārādikaṣāyamaśvatthakaṣāyaṃ vā
            pāyayet, haridrāmehinaṃ rājavṛkṣakaṣāyaṃ, amlamehinaṃ nyagrodhādikaṣāyaṃ,
            kṣāramehinaṃ triphalākaṣāyaṃ, mañjiṣṭhāmehinaṃ mañjiṣṭhācandanakaṣāyaṃ,
            śoṇitamehinaṃ guḍūcītindukāsthikāśmaryakharjūrakaṣāyaṃ madhumiśraṃ; ata
            ūrdhvam asādhyeṣv api yogān yāpanārthaṃ vakṣyāmaḥ, tad yathā sarpirmehinaṃ
            kuṣṭhakuṭajapāṭhāhiṅgukaṭurohiṇīkalkaṃ guḍūcīcitrakakaṣāyeṇa pāyayet,
            vasāmehinamagnimanthakaṣāyaṃ śiṃśapākaṣāyaṃ vā, kṣaudramehinaṃ
            kadarakramukakaṣāyaṃ, hastimehinaṃ
            tindukakapitthaśirīṣapalāśapāṭhāmūrvāduḥsthikṣāraṃ ceti; dahyamānam
            audakakandakvāthasiddhāṃ yavāgūṃ kṣīrekṣurasamadhurāṃ pāyayet || </l>


          <l xml:id="SS.4.9.41"> asmād ūrdhvaṃ niḥsrute duṣṭarakte jātaprāṇaṃ sarpiṣā
            snehayitvā |
            <caesura/>
             tīkṣṇair yogaiś chardayitvā prāgāḍhaṃ paścād doṣaṃ nirharec cāpramattaḥ|| </l>

          <l xml:id="SS.4.9.42"> durvānto vā durvirikto 'pi vā syāt kuṣṭhī doṣairuddhatair
            vyāptadehaḥ |
            <caesura/>
             niḥsandigdhaṃ yātyasādhyatvamāśu tasmāt kṛtsnānnirharettasya doṣān|| </l>

          <l xml:id="SS.4.9.43"> pakṣāt pakṣāc chardanāny abhyupeyān māsān māsāt sraṃsanaṃ
            cāpi deyam |
            <caesura/>
             srāvyaṃ raktaṃ vatsare hi dviralpaṃ nasyaṃ dadyācca trirātrāt trirātrāt|| </l>

          <l xml:id="SS.4.9.44"> pathyā vyoṣaṃ sekṣujātaṃ satailaṃ līḍhvā śīghraṃ mucyate
            kuṣṭharogāt |
            <caesura/>
             dhātrīpathyākṣopakulyāviḍaṅgān kṣaudrājyābhyām ekato vāvalihyāt|| </l>

          <l xml:id="SS.4.9.45"> pītvā māsaṃ vā palāṃśāṃ haridrāṃ mūtreṇāntaṃ pāparogasya
            gacchet |
            <caesura/>
             evaṃ peyaś citrakaḥ ślakṣṇapiṣṭaḥ pippalyo vā pūrvavan mūtrayuktāḥ|| </l>

          <l xml:id="SS.4.9.46"> tadvat tārkṣyaṃ māsamātraṃ ca peyaṃ
            <caesura/>
             tenājasraṃ deham ālepayec ca |
            <caesura/>
             āriṣṭītvak sāptaparṇī ca tulyā
            <caesura/>
             lākṣā mustaṃ pañcamūlyau haridre|| </l>

          <l xml:id="SS.4.9.47"> mañjiṣṭhākṣau vāsako devadāru pathyāvahnī
            vyoṣadhātrīviḍaṅgāḥ |
            <caesura/>
             sāmānyāṃśaṃ yojayitvā viḍaṅgaiś cūrṇaṃ kṛtvā tatpalonmānam aśnan|| </l>

          <l xml:id="SS.4.9.48"> kuṣṭhāj jantur mucyate traiphalaṃ vā
            <caesura/>
             sarpir droṇaṃ vyoṣayuktaṃ ca yuñjan |
            <caesura/>
             gomūtrāmbudroṇasiddhe 'kṣapīḍe
            <caesura/>
             siddhaṃ sarpir nāśayec cāpi kuṣṭham|| </l>

          <l xml:id="SS.4.9.49"> āragvadhe saptaparṇe paṭole
            <caesura/>
             savṛkṣake naktamāle sanimbe
            <caesura/>
             jīrṇaṃ pakvaṃ tad dharidrādvayena hanyāt
            <caesura/>
             kuṣṭhaṃ muṣkake cāpi sarpiḥ|| </l>

          <l xml:id="SS.4.9.50"> rodhrāriṣṭaṃ padmakaṃ raktasāraḥ saptāhvākṣau vṛkṣako
            bījakaś ca |
            <caesura/>
             yojyāḥ snāne dahyamānasya jantoḥ peyā vā syāt kṣaudrayuktā tribhaṇḍī|| </l>

          <l xml:id="SS.4.9.51"> khādet kuṣṭhī māṃsaśā(pā)te purāṇān mudgān
            siddhānnimbatoye satailān |
            <caesura/>
             nimbakvāthaṃ jātasattvaḥ pibed vā kvāthaṃ vā+arkālarkasaptacchadānām|| </l>

          <l xml:id="SS.4.9.52"> jagdheṣv aṅgeṣv aśvamārasya mūlaṃ lepo yuktaḥ syād
            viḍaṅgaiḥ samūtraiḥ |
            <caesura/>
             mūtraiś cainaṃ secayed bhojayec ca sarvāhārān saṃprayuktān viḍaṅgaiḥ|| </l>

          <l xml:id="SS.4.9.53"> kārañjaṃ vā sārṣapaṃ vā kṣateṣu kṣepyaṃ tailaṃ
            śigrukośāmrayorvā |
            <caesura/>
             pakvaṃ sarvair vā kaṭūṣṇaiḥ satikaiḥ śeṣaṃ ca syādduṣṭavat saṃvidhānam|| </l>

          <l xml:id="SS.4.9.54"> saptaparṇakarañjārkamālatīkaravīrajam |
            <caesura/>
             snuhīśirīṣayormūlaṃ citrakāsphotayor api|| </l>

          <l xml:id="SS.4.9.55ab"> viṣalāṅgalavajrākhyakāsīsālamanaḥśilāḥ | </l>

          <l xml:id="SS.4.9.55cd"> karañjabījaṃ trikaṭu triphalāṃ rajanīdvayam|| </l>

          <l xml:id="SS.4.9.56"> siddhārthakān viḍaṅgāni prapunnāḍaṃ ca saṃharet |
            <caesura/>
             mūtrapiṣṭaiḥ paced etais tailaṃ kuṣṭhavināśanam|| </l>

          <l xml:id="SS.4.9.57"> etad vajrakam abhyaṅgān nāḍīduṣṭavraṇāpaham |
            <caesura/>
             siddhārthakaḥ karañjau dvau dve haridre rasāñjanam|| </l>

          <l xml:id="SS.4.9.58"> kuṭajaś ca prapunnāḍasaptaparṇau mṛgādanī |
            <caesura/>
             lākṣā sarjaraso 'rkaśca sāsphotāragvadhau snuhī|| </l>

          <l xml:id="SS.4.9.59"> śirīṣastuvarākhyastu kuṭajāruṣkarau vacā |
            <caesura/>
             kuṣṭhaṃ kṛmighnaṃ mañjiṣṭhā lāṅgalī citrakaṃ tathā|| </l>

          <l xml:id="SS.4.9.60"> mālatī kaṭutumbī ca gandhāhvā mūlakaṃ tathā |
            <caesura/>
             saindhavaṃ karavīraś ca gṛhadhūmaṃ viṣaṃ tathā|| </l>

          <l xml:id="SS.4.9.61"> kampillakaṃ sasindūraṃ tejohvātutthakāhvaye |
            <caesura/>
             samabhāgāni sarvāṇi kalkapeṣyāṇi kārayet|| </l>

          <l xml:id="SS.4.9.62"> gomūtraṃ dviguṇaṃ dadyāt tilatailāc caturguṇam/
            <caesura/>
             kārañjaṃ yā mahāvīryaṃ sārṣapaṃ vā mahāguṇam|| </l>

          <l xml:id="SS.4.9.63"> abhyaṅgāt sarvakuṣṭhāni gaṇḍamālābhagandarān/
            <caesura/>
             nāḍīduṣṭavraṇān ghorān nāśayen nātra saṃśayaḥ|| </l>

          <l xml:id="SS.4.9.64"> mahāvajrakam ity etan nāmnā tailaṃ mahāguṇam/
            <caesura/>
             pittāvāpair mūtrapiṣṭastailaṃ lākṣādikaiḥ kṛtam || </l>

          <l xml:id="SS.4.9.65"> saptāhaṃ kaṭukālābvāṃ nidadhīta cikitsakaḥ/
            <caesura/>
             pītavantaṃ tato mātrāṃ tenābhyaktaṃ ca mānavam || </l>

          <l xml:id="SS.4.9.66"> śāyayed ātape tasya doṣā gacchanti sarvaśaḥ/
            <caesura/>
             srutadoṣaṃ samutthāpya snātaṃ khadiravāriṇā || </l>

          <l xml:id="SS.4.9.67"> yavāgūṃ pāyayed enaṃ sādhitāṃ khadirāmbunā/
            <caesura/>
             evaṃ saṃśodhane varge kuṣṭhaghneṣvauṣadheṣu ca || </l>

          <l xml:id="SS.4.9.68"> kuryāt tailāni sarpīṣi pradehodgharṣaṇāni ca/
            <caesura/>
             prātaḥ prātaś ca seveta yogān vairecanāñ śubhān/
            <caesura/>
             pañca ṣaṭ sapta cāṣṭau vā yairutthānaṃ na gacchati || </l>

          <l xml:id="SS.4.9.69"> kārabhaṃ vā piben mūtraṃ jīrṇe tatkṣīrabhojanam/
            <caesura/>
             jātasattvāni kuṣṭhāni māsaiḥ ṣaḍbhirapohati || </l>

          <l xml:id="SS.4.9.70"> didṛkṣurantaṃ kuṣṭhasya khadiraṃ kuṣṭhapīḍitaḥ/
            <caesura/>
             sarvathaiva prayuñjīta snānapānāśanādiṣu || </l>

          <l xml:id="SS.4.9.71"> yathā hanti pravṛddhatvāt kuṣṭham āturam ojasā/
            <caesura/>
             tathā hanty upayuktas tu khadiraḥ kuṣṭham ojasā || </l>

          <l xml:id="SS.4.9.72"> nīcaromanakhaḥ śrānto hitāśyauṣadhatatparaḥ/
            <caesura/>
             yoṣinmāṃsasurāvarjī kuṣṭhī kuṣṭham apohati ||</l>

          <l xml:id="SS.4.9.trailer">iti suśrutasaṃhitāyāṃ cikitsāsthāne kuṣṭhacikitsitaṃ
            nāma navamo 'dhyāyaḥ ||9 ||</l>

        </div>


        <div n="10" subtype="adhyāyaḥ" type="level2">
          <head>daśamo 'dhyāyaḥ/</head>

          <l xml:id="SS.4.10.1"> athāto mahākuṣṭhacikitsitaṃ vyākhyāsyāmaḥ || </l>

          <l xml:id="SS.4.10.2"> yathovāca bhagavān dhanvantariḥ || </l>

          <l xml:id="SS.4.10.3"> kuṣṭheṣu meheṣu kaphāmayeṣu sarvāṅgaśopheṣu ca dāruṇeṣu/
            kṛśatvamicchatsu ca medureṣu yogānimānagryamatirvidadhyāt || </l>

          <l xml:id="SS.4.10.4"> kṣuṇṇān yavānniṣpūtān rātrau gomūtraparyuṣitān mahati
            kiliñje śoṣayet, evaṃ saptarātraṃ bhāvayec choṣayec ca, tatastān kapālabhṛṣṭān
            śaktūn kārayitvā, prātaḥ prātareva kuṣṭhinaṃ pramehiṇaṃ vā sālasārādikaṣāyeṇa
            kaṇṭakivṛkṣakaṣāyeṇa vā pāyayed
            bhallātakaprapunnāḍāvalgujārkacitrakaviḍaṅgamustacūrṇacaturbhāgayuktān;
            evameva sālasārādikaṣāyaparipītānāmāragvadhādikaṣāyaparipītānāṃ vā
            gavāśvāśakṛdbhūtānāṃ vā yavānāṃ śaktūn kārayitvā bhallātakādīnāṃ cūrṇānyāvāpya
            khadirāśananimbarājavṛkṣarohītakaguḍūcīnāmanyatamasya kaṣāyeṇa
            śarkarāmadhumadhureṇa drākṣāyuktena dāḍimāmalakavetasāmlena
            saindhavalavaṇānvitena pāyayet; eṣa sarvamanthakalpaḥ || </l>

          <l xml:id="SS.4.10.5"> yāvakāṃśca bhakṣyān
            dhānolumbakakulmāṣāpūpapūrṇakośotkārikāśaṣkulikākuṇāvīprabhṛtīn seveta;
            yavavidhānena godhūmaveṇuyavānupayuñjīta || </l>

          <l xml:id="SS.4.10.6"> ariṣṭānato vakṣyāmaḥ
            pūtīkacavyacitrakasuradārusārivādantītrivṛttrikaṭukānāṃ pratyekaṃ ṣaṭpalikā
            bhāgā badarakuḍavastriphalākuḍava ityeteṣāṃ cūrṇāni, tataḥ
            pippalīmadhughṛtairantaḥpralipte ghṛtabhājane prākkṛtasaṃskāre
            saptodakakuḍavānayorajo 'rdhakuḍavamardhatulāṃ ca guḍasyābhihitāni
            cūrṇānyāvāpya svanuguptaṃ kṛtvā yavapalle saptarātraṃ vāsayet, tato
            yathābalamupayuñjīta, eṣo 'riṣṭaḥ kuṣṭhamehamedaḥpāṇḍurogaśvayathūnapahanti/
            evaṃ śālasārādau nyagrodhādāvāragvadhādau cāriṣṭān kurvīta || </l>

          <l xml:id="SS.4.10.7"> āsavānato vakṣyāmaḥ palāśabhasmaparisrutasyoṣṇodakasya
            śītībhūtasya trayo bhāgā dvau phāṇitasyaikadhyamariṣṭakalpena vidadhyāt, evaṃ
            tilādīnāṃ kṣāreṣu; śālasārādau vyagrodhādāvāragvadhādau mūtreṣu cāsavān
            vidadhyāt || </l>

          <l xml:id="SS.4.10.8"> atha surā vakṣyāmaḥ śiṃśapākhadirayoḥ sāramādāyotpāṭhya
            cottamāraṇībrāhmīkośavatīstatsarvamakataḥ kaṣāyakalpena vipācyodakamādadīta
            maṇḍodakārthaṃ, kiṇvapiṣṭamabhiṣuṇuyācca yathoktam/ evaṃ surāḥ śālasārādau
            nyagrodhādāvāragvadhādau ca vidadhyāt || </l>

          <l xml:id="SS.4.10.9"> prakṣipya vipacet, tato nātidravaṃ nātisāndramavatārya
            tasya pāṇitalaṃ pūrṇamaprātarāśo madhumiśraṃ lihyāt; evaṃ śālasārādau
            nyagrodhādāvāragvadhādau ca lehān kārayet || </l>

          <l xml:id="SS.4.10.10"> ataścūrṇakriyāṃ vakṣyāmaḥ śālasārādīnāṃ
            sāracūrṇaprasthamāhṛtyāragvadhādikaṣāyaparipītamanekaśaḥ śālasārādikaṣāyeṇaiva
            pāyayet; evaṃ nyagrodhādīnāṃ phaleṣu, puṣpeṣvāragvadhādīnāṃ cūrṇakriyāṃ
            kārayet || </l>

          <l xml:id="SS.4.10.11"> ata ūrdhvamayaskṛtīrvakṣyāmaḥ tīkṣṇalohapatrāṇi tanūni
            lavaṇavargapradigdhāni gomayāgniprataptāni triphalāśālasārādikaṣāyeṇa
            nirvāpayet ṣoḍaśavārān, tataḥ khadirāṅgārataptānyupaśāntatāpāni sūkṣmacūrṇāni
            kārayed ghanatāntavaparisrāvitāni, tato yathābalaṃ mātrāṃ sarpirmadhubhyāṃ
            saṃsṛjyopayuññīta, jīrṇe yathāvyādhyanamlamalavaṇamāhāraṃ kurvīta, evaṃ
            tulamupayujya kuṣṭhamedamedaḥśvayathupāṇḍurogonmādāpasmārānapahatya varṣaśataṃ
            jīvati, tulāyāṃ tulāyāṃ varṣaśatamutkarṣaḥ, etena sarvalauheṣvayaskṛtayo
            vyākhyātāḥ || </l>

          <l xml:id="SS.4.10.12">
            trivṛcchyāmāgnimanthasaptalākevukaśaṅkhinītilvakatriphalāpalāśaśiṃśapānāṃ
            svarasamādāya pālāśyāṃ droṇyāmabhyāsicya khadirāṅgārataptamayaḥpiṇḍaṃ
            trisaptakṛtvo nirvāpya tamādāya punarāsicya sthālyāṃ gomayāgninā vipacet,
            tataścaturthabhāgāvaśiṣṭamavatārya parisrāvya bhūyo 'gnitaptānyayaḥpatrāṇi
            prakṣipet, sidhyati cāsmin pippalyādicūrṇabhāgaṃ dvau madhunastāvadghṛtasyeti
            dadyāt, tataḥ praśāntamāyase pātre svanuguptaṃ nidadhyāt, tato yathāyogaṃ
            śuktiṃ prakuñcaṃ vopayuñjīta, jīrṇe yathāvyādhyāhāramupaseveta/
            eṣauṣadhāyaskṛtirasādhyaṃ kuṣṭhaṃ pramehaṃ vā sādhayati, sthūlamapakarṣati,
            śophamupahanti, sannmagnimuddharati, viśeṣeṇa copadiśyate rājayakṣmiṇāṃ,
            varṣaśatāyuścānayā puruṣo bhavati/ śālasārādikvāthamāsicya pālāśyāṃ
            droṇyāmayoghanāṃstaptānnirvāpya kṛtasaṃskāre kalaśe 'bhyāsicya
            pippalyādicūrṇabhāgaṃ kṣaudraṃ guḍamiti ca dattvā svanuguptaṃ nidadhyāt, etāṃ
            mahauṣadhāyaskṛtiṃ māsamardhamāsaṃ vā sthitāṃ yathābalamupayuñjīta/ evaṃ
            nyagrodhādāvārevatādiṣu ca vidadhyāt || </l>

          <l xml:id="SS.4.10.13"> ataḥ khadiravidhānamupadekṣyāmaḥ
            praśastadeśajātamanupahataṃ madhyamavayasaṃ khadiraṃ paritaḥ khānayitvā tasya
            madhyamaṃ mūlaṃ chittvā+ayomayaṃ kumbhaṃ tasminnantare nidadhyādyathā
            rasagrahaṇasamartho bhavati, tatastaṃ
            gomayamṛdā+avaliptamavakīryendhanairgomayamiśrair ādīpayed yathā+asya
            dahyamānasya rasaḥ sravaty adhastāt, tad yadā jānīyāt pūrṇaṃ bhājanam iti,
            athainam uddhṛtya parisrāvya rasam anyasmin pātre nidhāyānuguptaṃ nidadhyāt,
            tato yathāyogaṃ mātrāmāmalakarasamadhusarpirbhiḥ saṃsṛjyopayuñjīta, jīrṇe
            bhallātakavidhānavadāhāraḥ parihāraś ca, prasthe copayukte śataṃ varṣāṇāmāyuṣo
            'bhivṛddhirbhavati/ khadirasāratulāmudakadroṇe vipācya
            ṣoḍaśāṃśāvaśiṣṭamavatāryānuguptaṃ nidadhyāt, tamāmalakarasamadhusarpirbhiḥ
            saṃsṛjyopayuñjīta/ eṣa eva sarvavṛkṣāsāreṣu kalpaḥ/ khadirasāracūrṇatulāṃ
            khadirasārakvāthamātrāṃ vā prātaḥ prātarupaseveta,
            khadirasārakvāthasiddhamāvikaṃ vā sarpiḥ || </l>

          <l xml:id="SS.4.10.14"> amṛtavallīsvarasaṃ kvāthaṃ vā prātaḥ prātarupaseveta,
            tatsiddhaṃ vā sarpiḥ, aparāhṇe sasarpiṣkamodanamāmalakayūṣeṇa bhuñjīta; evaṃ
            māsamupayujya sarvakuṣṭhair vimucyata iti || </l>

          <l xml:id="SS.4.10.15"> kṛṣṇatilabhallātakatailāmalakarasasarpiṣāṃ droṇaṃ
            śālasārādikaṣāyasaya ca,
            triphalātrikaṭukaparūṣaphalamajjaviḍaṅgaphalasāracitrārkāvalgujaharidrādvayatrivṛddantīdravantīndrayavayaṣṭīmadhukātiviṣārasāñjanapriyaṅgūṇāṃ
            pālikā bhāgāstānaikadhyaṃ snehapākavidhānena pacet, tat sādhusiddhamavatārya
            parisrāvyānuguptaṃ nidadhyāt, tata upasaṃskṛtaśarīraḥ prātaḥ prātarutthāya
            pāṇiśuktimātraṃ kṣaudreṇa pratisaṃsṛjyopayuñjiāta, jīrṇe
            mudgāmalakayūṣeṇālavaṇena sarpiṣmantaṃ khadirodakasiddhaṃ mṛdvodanamaśnīyāt
            khadirodakasevī, ityevaṃ droṇamupayujya sarvakuṣṭhair vimuktaḥ śuddhatanuḥ
            smṛtimān varṣaśatāyurarogo bhavati || </l>

          <l xml:id="SS.4.10.16"> bhavati cātra
            surāmanthāsavāriṣṭāṃllehāṃścūrṇānyayaskṛtīḥ/ sahasraśo 'pi kurvīta bījenānena
            buddhimān ||</l>
          <trailer>iti suśrutasaṃhitāyāṃ cikitsāsthāne mahākuṣṭhacikitsitaṃ nāma daśamo
            'dhyāyaḥ ||10 ||</trailer>
        </div>
        <div n="11" subtype="adhyāyaḥ" type="level2">
          <head>ekādaśo 'dhyāyaḥ/</head>

          <l xml:id="SS.4.11.1"> athātaḥ pramehacikitsitaṃ vyākhyāsyāmaḥ || </l>

          <l xml:id="SS.4.11.2"> yathovāca bhagavān dhanvantariḥ || </l>

          <l xml:id="SS.4.11.3"> dvau pramehau bhavataḥ sahajo 'pathyanimittaśca/ tatra
            sahajo mātṛpitṛbījadoṣakṛtaḥ, ahitāhārajo 'pathyanimittaḥ/ tayoḥ
            pūrveṇopadrutaḥ kṛśo rūkṣo 'lpāśī pipāsurbhṛśaṃ parisaraṇaśīlaśca bhavati;
            uttareṇa sthūlo bahvāī snigdhaḥ śayyāsanasvapnaśīlaḥ prāyeṇeti || </l>

          <l xml:id="SS.4.11.4"> tatra kṛśamannapānapratisaṃskṛtābhiḥ kriyābhiścikitseta,
            sthūlamapatarpaṇayuktābhiḥ || </l>

          <l xml:id="SS.4.11.5"> sarva eva ca parihareyuḥ
            sauvīrakatuṣodakaśuktamaireyasurāsavatoyapayastailaghṛtekṣuvikāradadhipiṣṭānnāmlayavāgūṇānakāni
            grāmyānūpaudakamāṃsāni ceti || </l>

          <l xml:id="SS.4.11.6"> tataḥ śāliṣaṣṭikayavagodhūmakodravoddālakānanavān
            bhuñjīta caṇakāḍhakīkulatthamudgavikalpena, tiktakaṣāyābhyāṃ ca śākagaṇābhyāṃ
            nikumbheṅgudīsarṣapātasītailasiddhābhyāṃ, baddhamūtrair vā jāṅgalair māṃsair
            apahṛtamedobhir anamlair aghṛtaiś ceti || </l>

          <l xml:id="SS.4.11.7"> tatrādita eva pramehiṇaṃ snigdham anyatamena tailena
            priyaṅgvādisiddhena vā ghṛtena vāmayet pragāḍhaṃ virecayec ca,
            virecanādanantaraṃ surasādikaṣāyeṇāsthāpayenmahauṣadhabhadradārumustāvāpena
            madhusaindhavayuktena, dahyamānaṃ ca nyagrodhādikaṣāyeṇa nistailena || </l>

          <l xml:id="SS.4.11.8"> tataḥ śuddhadehamāmalakarasena haridrāṃ madhusaṃyuktāṃ
            pāyayet, triphalāviśālādevadārumustakaṣāyaṃ vā,
            śālakampillakamuṣkakakalkamakṣamātraṃ vā madhumadhuramāmalakarasena
            haridrāyutaṃ, kuṭajakapittharohītakabibhītakasaptaparṇapuṣpakalkaṃ vā
            nimbāragvadhasaptaparṇamūrvākuṭajasomavṛkṣapalāśānāṃ vā
            tvakpatramūlaphalapuṣpakaṣāyāṇi, ete pañca yogāḥ sarvamehānāmapahantāro
            vyākhyātāḥ || </l>

          <l xml:id="SS.4.11.9"> viśeṣaścāta ūrdhvaṃ tatrodakamehinaṃ pārijātakaṣāyaṃ
            pāyayet, ikṣumehinaṃ citrakakaṣāyaṃ, śanairmehinaṃ khadirakaṣāyaṃ,
            lavaṇamehinaṃ pāṭhā+aguruharidrākaṣāyaṃ, piṣṭamehinaṃ
            haridrādāruharidrākaṣāyaṃ, sāndramehinaṃ saptaparṇakaṣāyaṃ, śukramehinaṃ
            dūrvāśaivalaplavahaṭhakarañjakaserukakaṣāyaṃ kakubhacandanakaṣāyaṃ vā,
            phenamehinaṃ triphalāragvaghamṛdvīkākaṣāyaṃ, madhumadhuram iti; paittikeṣu
            nīlamehinaṃ śālasārādikaṣāyamaśvatthakaṣāyaṃ vā pāyayet, haridrāmehinaṃ
            rājavṛkṣakaṣāyaṃ, amlamehinaṃ nyagrodhādikaṣāyaṃ, kṣāramehinaṃ
            triphalākaṣāyaṃ, mañjiṣṭhāmehinaṃ mañjiṣṭhācandanakaṣāyaṃ, śoṇitamehinaṃ
            guḍūcītindukāsthikāśmaryakharjūrakaṣāyaṃ madhumiśraṃ; ata ūrdhvamasādhyeṣvapi
            yogān yāpanārthaṃ vakṣyāmaḥ, tadyathā sarpirmehinaṃ
            kuṣṭhakuṭajapāṭhāhiṅgukaṭurohiṇīkalkaṃ guḍūcīcitrakakaṣāyeṇa pāyayet,
            vasāmehinamagnimanthakaṣāyaṃ śiṃśapākaṣāyaṃ vā, kṣaudramehinaṃ
            kadarakramukakaṣāyaṃ, hastimehinaṃ
            tindukakapitthaśirīṣapalāśapāṭhāmūrvāduḥsthikṣāraṃ ceti;
            dahyamānamaudakakandakvāthasiddhāṃ yavāgūṃ kṣīrekṣurasamadhurāṃ pāyayet || </l>

          <!--        %%%%%%%%%%  -->

          <l xml:id="SS.4.11.10"> tataḥ
            priyaṅgvanantāyūthikāpadmātrāyantikālohitikāmbaṣṭhādāḍimatvakśālaparṇīpadmatuṅgakeśaradhātakīvakulaśālmalīśrīveṣṭakamocaraseṣv
            ariṣṭānayaskṛtīrlehānāsavāṃś ca kurvīta;
            śṛṅgāṭakagiloḍyavisamṛṇālakāśakaserukamadhukāmrajambvasanatiniśakakubhakaṭvaṅgarodhrabhallātakapalāśacarmavṛkṣagirikarṇikāśītaśivaniculadāḍimājakarṇaharivṛkṣarājādanagopaghoṇṭāvikaṅgateṣu
            vā; yavānnavikārāṃś ca seveta; yathoktakaṣāyasiddhāṃ yavāgūṃ cāsmai
            prayacchet, kaṣāyāṇi vā pātum || </l>

          <l xml:id="SS.4.11.11"> mahādhanamahitāhāramauṣadhadveṣiṇamīśvaraṃ vā
            pāṭhābhayācitrakapragāḍhamanalpamākṣikamanyatamamāsavaṃ pāyayet,
            aṅgāaraśūlyopadaṃśaṃ vā mādhvīkamabhīkṣṇaṃ, kṣaudrakapitthamaricānuviddhāni
            cāsmai pānabhojanānyupaharet, uṣṭrāśvatarakharapurīṣacūrṇāni cāsmai
            dadyādaśaneṣu; hiṅgusaindhavayuktair yūṣaiḥ sārṣapaiś ca rāgair bhojayet ;
            aviruddhāni cāsmai pānabhojanāny upahared rasagandhavanti ca; pravṛddhamehās
            tu vyāyāmaniyuddhakrīḍāgajaturagarathapadāticaryāparikramaṇānyastropāstre vā
            severan || </l>

          <l xml:id="SS.4.11.12"> adhanastvabāndhavo vā pādatrāṇātapatravirahito
            bhaikṣyāśī grāmaikarātravāsī muniriva saṃyatātmā yojanaśatamadhikaṃ vā
            gacchet, mahādhano vā
            śyāmākanīvāravṛttirāmalakakapitthatindukāśmantakaphalāhāro mṛgaiḥ saha vaset,
            tanmūtraśakṛdbhakṣaḥ satatam anuvrajed gāḥ, brahmaṇo vā śiloñchavṛttir bhūtvā
            brahmaratham uddharet, kṛṣet satatam itaraḥ khaned vā kūpaṃ, kṛśaṃ tu satataṃ
            rakṣet || </l>

          <l xml:id="SS.4.11.13"> bhavati cātra adhano vaidyasandeśādevaṃ
            kurvannatandritaḥ |
            <caesura/>
             saṃvatsarādantarādvā pramehāt pratimucyate ||</l>

          <p ana="trailer">iti suśrutasaṃhitāyāṃ cikitsāsthāne pramehacikitsitaṃ
            nāmaikadaśo 'dhyāyaḥ ||11 || </p>
        </div>
        <div n="12" type="adhyāya">
          <head>dvādaśo 'dhyāyaḥ |</head>
          <l xml:id="SS.4.12.1"> athātaḥ pramehapiḍakācikitsitaṃ vyākhyāsyāmaḥ || </l>

          <l xml:id="SS.4.12.2"> yathovāca bhagavān dhanvantariḥ || </l>

          <l xml:id="SS.4.12.3"> śarāvikādyā nava piḍakāḥ prāguktāḥ; tāḥ prāṇavato
            'lpāstvaṅmāṃsaprāptā mṛdvyo 'lparujaḥ kṣiprapākabhedinyaś ca sādhyāḥ || </l>

          <l xml:id="SS.4.12.4"> tābhir upadrutaṃ pramehiṇam upacaret | tatra pūrvarūpeṣv
            apatarpaṇaṃ vanaspatikaṣāyaṃ bastamūtraṃ copadiśet; evamakurvatastasaya
            madhurāhārasya mūtraṃ svedaḥ śleṣmā ca madhurībhavati pramehaś cābhivyakto
            bhavati, tatrobhayataḥ saṃśodhanamāseveta; evamakurvatas tasya doṣāḥ pravṛddhā
            māṃsaśoṇite pradūṣya śophaṃ janayantyupadravān vā kāṃś cit, tatroktaḥ
            pratīkāraḥ sirāmokṣaś ca; evamakurvatas tasya śopho vṛddho 'timātraṃ rujo
            vidāhamāpadyate, tatra śastrapraṇidhānamuktaṃ vraṇakriyopasevā ca;
            evamakurvatas tasya pūyo 'bhyantaramavadāryotsaṅgaṃ mahāntamavakāśaṃ kṛtvā
            pravṛddho bhavaty asādhyaḥ; tasmād ādita eva pramehiṇam upakramet || </l>

          <l xml:id="SS.4.12.5">
            bhallātakabilvāmbupippalīmūlodakīryāvarṣābhūpunarnavācitrakaśaṭīsnuhīvaruṇakapuṣkaradantīpathyā
            daśapalonmitā yavakolakulatthāṃś ca prāsthikān saliladroṇe niṣkvāthya
            caturbhāgāvaśiṣṭe 'vatārya
            vacātrivṛtkampillakabhārgīniculaśuṇṭhīgajapippalīviḍaṅgarodhraśirīṣāṇāṃ
            bhāgair ardhapalikair ghṛtaprasthaṃ
            vipācayenmehaśvayathukuṣṭhagulmodarārśaḥplīhavidradhipiḍakānāṃ nāśanaṃ nāmnā
            dhānvantaram || </l>

          <l xml:id="SS.4.12.6"> durvirecyā hi madhumehino bhavanti medo
            'bhivyāptaśarīratvāt , tasmāt tīkṣṇameteṣāṃ śodhanaṃ kurvīta | piḍakāpīḍitāḥ
            sopadravāḥ sarva eva pramehā mūtrādimādhurye madhugandhasāmānyāt pāribhāṣikīṃ
            madhumehākhyāṃ labhante || </l>

          <l xml:id="SS.4.12.7"> na caitān kathaṃcidapi svedayet, medobahutvād eteṣāṃ
            viśīryate dehaḥ svedena || </l>

          <l xml:id="SS.4.12.8"> rasāyanīnāṃ ca daurbalyānnordhvamuttiṣṭhanti pramehiṇāṃ
            doṣāḥ, tato madhumehināmadhaḥkāye piḍakāḥ prādurbhavanti || </l>

          <l xml:id="SS.4.12.9"> apakvānāṃ tu piḍakānāṃ śophavat pratīkāraḥ, pakvānāṃ
            vraṇavaditi; tailaṃ tu vraṇaropaṇamevādau kurvīta,
            āragvadhādikaṣāyamutsādanārthe, śālasārādikaṣāyaṃ pariṣecane,
            pippalyādikaṣāyaṃ pānabhojaneṣu,
            pāṭhācitrakaśārṅgeṣṭākṣudrābṛhatīsārivāsomavalkasaptaparṇāragvadhakuṭajamūlacūrṇāni
            madhumithāṇi praśnīyāt || </l>

          <l xml:id="SS.4.12.10"> śālasārādivargakaṣāyaṃ caturbhāgāvaśiṣṭamavatārya
            parisrāvya punarupanīya sādhayet, sidhyati
            cāmalakarodhrapriyaṅgudantīkṛṣṇāyastāmracūrṇānyāvapet, etadanupadagdhaṃ
            lehībhūtamavatāryānuguptaṃ nidadhyāt, tato yathāyogam upayuñjīta, eṣa lehaḥ
            sarvamehānāṃ hantā || </l>

          <l xml:id="SS.4.12.11"> triphalānitrakatrikaṭukaviḍaṅgamustānāṃ nava
            bhāgāstāvanta eva kṛṣṇāyaś cūrṇasya, tat sarvamaikadhyaṃ kṛtvā yathāyogaṃ
            mātrāṃ sarpirmadhubhyāṃ saṃsṛjyopayuñjīta, etannavāyasam; etena jāṭharyaṃ na
            bhavati, sanno 'gnirāpyāyate,
            durnāmaśophapāṇḍukuṣṭharogāvipākakāsaśvāsapramehāś ca na bhavanti || </l>

          <l xml:id="SS.4.12.12"> śālasārādiniryūhe caturthāṃśāvaśeṣite |
            <caesura/>
             parisrute tataḥ śīte madhu mākṣikamāvapet || </l>

          <l xml:id="SS.4.12.13"> phāṇitībhāvamāpannaṃ guḍaṃ śodhitam eva ca |
            <caesura/>
             ślakṣṇapiṣṭāni cūrṇāni pippalyādigaṇasya ca || </l>

          <l xml:id="SS.4.12.14"> aikadhyamāvapet kumbhe saṃskṛte ghṛtabhāvaite |
            <caesura/>
             pippalīcūrṇamadhubhiḥ pralipte 'ntaḥśucau dṛḍhe || </l>

          <l xml:id="SS.4.12.15"> ślakṣṇāni tīkṣṇalohasya tatra patrāṇi buddhimān |
            <caesura/>
             khadirāṅgārataptāni bahuśaḥ sannipātayet || </l>

          <l xml:id="SS.4.12.16"> supidhānaṃ tu taṃ kṛtvā yavapalle nidhāpayet |
            <caesura/>
             māsāṃstrīṃś caturo vā 'pi yāvadālohasaṃkṣayāt || </l>

          <l xml:id="SS.4.12.17"> tato jātarasaṃ taṃ tu prātaḥ prātar yathābalam |
            <caesura/>
             niṣeveta yathāyogamāhāraṃ cāsya kalpayet || </l>

          <l xml:id="SS.4.12.18"> kārśyakṛdbalināmeṣa sannasyāgneḥ prasādhakaḥ |
            <caesura/>
             śophanudgulmahṛt kuṣṭhamehapāṇḍvāmayāpahaḥ || </l>

          <l xml:id="SS.4.12.19"> plīhodaraharaḥ śīghraṃ viṣamajvaranāśanaḥ |
            <caesura/>
             abhiṣyandāpaharaṇo lohāriṣṭo mahāguṇaḥ || </l>

          <l xml:id="SS.4.12.20"> pramehiṇo yadā mūtramapicchilamanāvilam |
            <caesura/>
             viśadaṃ tiktakaṭukaṃ tadā ''ārogyaṃ pracakṣate ||</l>

          <p ana="trailer">iti śrīsuśrutasaṃhitāyāṃ cikitsāsthāne pramehapiḍakācikitsitaṃ
            nāma dvādaśo 'dhyāyaḥ ||12 ||</p>
        </div>


        <div n="13" type="adhyāya">
          <head>trayodaśo 'dhyāyaḥ |</head>
          <l xml:id="SS.4.13.1"> athāto madhumehacikitsitaṃ vyākhyāsyāmaḥ || </l>

          <l xml:id="SS.4.13.2"> yathovāca bhagavān dhanvantariḥ || </l>

          <l xml:id="SS.4.13.3"> madhumehitvamāpannaṃ bhiṣagbhiḥ parivarjitam |
            <caesura/>
             yogenānena matimān pramehiṇamupācaret || </l>

          <l xml:id="SS.4.13.4"> māse śukre śucau caiva śailāḥ sūryāṃśutāpitāḥ |
            <caesura/>
             jatuprakāśaṃ svarasaṃ śilābhyaḥ prasravanti hi || </l>

          <l xml:id="SS.4.13.5"> śilājatviti vikhyātaṃ sarvavyādhivināśanam |
            <caesura/>
             trapvādīnāṃ tu lohānāṃ ṣaṇṇāmanyatamānvayam || </l>

          <l xml:id="SS.4.13.6"> jñeyaṃ svagandhataś cāpi ṣaḍyoni prathitaṃ kṣitau |
            <caesura/>
             lohādbhavati tadyasmācchilājatu jatuprabham || </l>

          <l xml:id="SS.4.13.7"> tasya lohasya tadvīryaṃ rasaṃ cāpi bibharti tat |
            <caesura/>
             trapusīsāyasādīni pradhānānyuttarottaram || </l>

          <l xml:id="SS.4.13.8"> yathā tathā prayoge 'pi śreṣṭhe śreṣṭhaguṇāḥ smṛtāḥ |
            <caesura/>
             tat sarvaṃ tiktakaṭukaṃ kaṣāyānurasaṃ saram || </l>

          <l xml:id="SS.4.13.9"> kaṭupākyuṣṇavīryaṃ ca śoṣaṇaṃ chedanaṃ tathā |
            <caesura/>
             teṣu yat kṛṣṇamalaghu snigdhaṃ niḥśarkaraṃ ca yat || </l>

          <l xml:id="SS.4.13.10"> gomūtragandhi yac cāpi tat pradhānaṃ pracakṣate |
            <caesura/>
             tadbhāvitaṃ sāragaṇair hṛtadoṣo dinodaye || </l>

          <l xml:id="SS.4.13.11"> pibet sārodakenaiva ślakṣṇapiṣṭaṃ yathābalam |
            <caesura/>
             jāṅgalena rasenānnaṃ tasmiñjīrṇe tu bhojayet || </l>

          <l xml:id="SS.4.13.12"> upayujya tulāmevaṃ girijādamṛtopamāt |
            <caesura/>
             vapurvarṇabalopeto madhumehavivarjitaḥ || </l>

          <l xml:id="SS.4.13.13"> jīved varṣaśataṃ pūrṇamajaro 'marasannibhaḥ |
            <caesura/>
             śataṃ śataṃ tulāyāṃ tu sahasraṃ daśataulike || </l>

          <l xml:id="SS.4.13.14"> bhallātakavidhānena parihāravidhiḥ smṛtaḥ |
            <caesura/>
             mehaṃ kuṣṭhamapasmāramunmādaṃ ślīpadaṃ garam || </l>

          <l xml:id="SS.4.13.15"> śoṣaṃ śophārśasī gulmaṃ pāṇḍutāṃ viṣamajvaram |
            <caesura/>
             apohatyacirātkālācchilājatu niṣevitam || </l>

          <l xml:id="SS.4.13.16"> na so 'sti rogo yaṃ cāpi nihanyānna śilājatu |
            <caesura/>
             śarkarāṃ cirasaṃbhūtāṃ bhinatti ca tathā 'śmarīm || </l>

          <l xml:id="SS.4.13.17"> bhāvanāloḍane cāsya kartavye bheṣajair hitaiḥ |
            <caesura/>
             evaṃ ca mākṣikaṃ dhātuṃ tāpījamamṛtopamam || </l>

          <l xml:id="SS.4.13.18"> madhuraṃ kāñcanābhāsamamlaṃ vā rajataprabham |
            <caesura/>
             piban hanti jarākuṣṭhamehapāṇḍvāmayakṣayān || </l>

          <l xml:id="SS.4.13.19"> tadbhāvitaḥ kapotāṃś ca kulatthāṃś ca vivarjayet |
            <caesura/>
             pañcakarmaguṇātītaṃ śraddhāvantaṃ jijīviṣum || </l>

          <l xml:id="SS.4.13.20"> yogenānena matimān sādhayed api kuṣṭhanam |
            <caesura/>
             vṛkṣās tuvarakā ye syuḥ paścimārṇava<pc> </pc>bhūmiṣu || </l>

          <l xml:id="SS.4.13.21"> vīcītaraṅgavikṣepamārutoddhūtapallavāḥ |
            <caesura/>
             teṣāṃ phalāni gṛhṇīyāt supakvānyambudāgame || </l>

          <l xml:id="SS.4.13.22"> majjāṃ tebhyo 'pi saṃhṛtya śoṣayitvā vicūrṇya ca |
            <caesura/>
             tilavat pīḍayed droṇyāṃ srāvayed vā kusumbhavat || </l>

          <l xml:id="SS.4.13.23"> tattailaṃ saṃhṛtaṃ bhūyaḥ pacedātoyasaṃkṣayāt |
            <caesura/>
             avatārya karīṣe ca pakṣamātraṃ nidhāpayet || </l>

          <l xml:id="SS.4.13.24"> snigdhaḥ svinno hṛtamalaḥ pakṣādūrdhvaṃ prayatnavān |
            <caesura/>
             caturthabhaktāntaritaḥ śuklādau divase śubhe || </l>

          <l xml:id="SS.4.13.25"> mantrapūtasya tailasya pibenmātrāṃ yathābalam |
            <caesura/>
             tatra mantraṃ pravakṣyāmi yenedam abhimantryate || </l>

          <l xml:id="SS.4.13.26"> majjasāra mahāvīrya sarvān dhātūn viśodhaya |
            <caesura/>
             śaṅkhacakragadāpāṇistvāmājñāpayate 'cyutaḥ || </l>

          <l xml:id="SS.4.13.27"> tenāsyor dhvamadhaś cāpi doṣā yāntyasakṛttataḥ |
            <caesura/>
             asnehalavaṇāṃ sāyaṃ yavāgūṃ śītalāṃ pibet || </l>

          <l xml:id="SS.4.13.28"> pañcāhaṃ prapibettailamanena vidhinā naraḥ |
            <caesura/>
             pakṣaṃ pariharec cāpi mudgayūṣaudanāśanaḥ || </l>

          <l xml:id="SS.4.13.29"> pañcabhir divasair evaṃ sarvakuṣṭhair vimucyate |
            <caesura/>
             tad eva khadirakvāthe triguṇe sādhu sādhitam || </l>

          <l xml:id="SS.4.13.30"> nihitaṃ pūrvavat pakṣāt pibenmāsamatandritaḥ |
            <caesura/>
             tenābhyaktaśarīraś ca kurvītāhāramīritam || </l>

          <l xml:id="SS.4.13.31"> bhinnasvaraṃ raktanetraṃ viśīrṇaṃ kṛmibhakṣitam |
            <caesura/>
             anenāśu prayogeṇa sādhayet kuṣṭhinaṃ naram || </l>

          <l xml:id="SS.4.13.32"> sarpirmadhuyutaṃ pītaṃ tad eva khadirāmbunā |
            <caesura/>
             pakṣimāṃsarasāhāraṃ karoti dviśatāyuṣam || </l>

          <l xml:id="SS.4.13.33"> tad eva nasye pañcāśaddivasānupayojitam |
            <caesura/>
             vapuṣmantaṃ śrutidharaṃ karoti triśatāyuṣam || </l>

          <l xml:id="SS.4.13.34"> śodhayanti naraṃ pītā majjānas tasya mātrayā |
            <caesura/>
             mahāvīryastuvarakaḥ kuṣṭhamehāpahaḥ paraḥ || </l>

          <l xml:id="SS.4.13.35"> sāntardhūmas tasya majjā tu dagdhaḥ kṣiptastaile
            saindhavaṃ cāñjanaṃ ca |
            <caesura/>
             paillyaṃ hanyādarmanaktāndhyakācān nīlīrogaṃ taimiraṃ cāñjanena ||</l>

          <p ana="trailer">iti suśrutasaṃhitāyāṃ cikitsāsthāne madhumehacikitsitaṃ nāma
            trayodaśo 'dhyāyaḥ ||13 ||</p>
        </div>

        <div n="14" type="adhyāya">
          <head>caturdaśo 'dhyāyaḥ |</head>
          <l xml:id="SS.4.14.1"> athāta udarāṇāṃ cikitsitaṃ vyākhyāsyāmaḥ || </l>

          <l xml:id="SS.4.14.2"> yathovāca bhagavān dhanvantariḥ || </l>

          <l xml:id="SS.4.14.3"> aṣṭāv udarāṇi pūrvam uddiṣṭāni |
            <caesura/>
             teṣv asādhyaṃ baddhagudaṃ parisrāvi ca; avaśiṣṭāni kṛcchrasādhyāni; sarvāṇy
            eva pratyākhyāyopakrameta | teṣv ādyaś caturvargo bheṣajasādhyaḥ, uttaraḥ
            śastrasādhyaḥ, kālaprakarṣāt sarvāṇyeva śastrasādhyāni varjayitavyāni vā || </l>

          <l xml:id="SS.4.14.4"> udarī tu
            gurvabhiṣyandirūkṣavidāhisnigdhapiśitapariṣekāvagāhān pariharet;
            śāliṣaṣṭikayavagodhūmanīvārān nityam aśnīyāt || </l>

          <l xml:id="SS.4.14.5"> tatra vātodariṇaṃ vidārigandhādisiddhena sarpiṣā
            snehayitvā, tilvakavipakvenānulomya, citrāphalatailapragāḍhena
            vidārigandādikaṣāyeṇāsthāpayed anuvāsayec ca, sālvaṇena copanāhayed udaraṃ,
            bhojayec cainaṃ vidārigandhādisiddhena kṣīreṇa jāṅgalarasena ca, svedayec
            cābhīkṣṇam || </l>

          <l xml:id="SS.4.14.6"> pittodariṇaṃ tu madhuragaṇavipakvena sarpiṣā snehayitvā,
            śyāmātriphalātrivṛdvipakvenānulomya, śarkarāmadhughṛtapragāḍhena
            nyagrodhādikaṣāyeṇāsthāpayed anuvāsayec ca, pāyasenopanāhayed udaraṃ, bhojayec
            cainaṃ vidārigandhādisiddhena payasā || </l>

          <l xml:id="SS.4.14.7"> śleṣmodariṇaṃ tu pippalyādikaṣāyasiddhena
            sarpiṣopasnehya, snuhīkṣīravipakvenānulomya,
            trikaṭukamūtrakṣāratailapragāḍhena muṣkakādikaṣāyeṇāsthāpayed anuvāsayec ca,
            śaṇātasīdhātakīkiṇvasarṣapamūlakabījakalkaiś copanāhayed udaraṃ, bhojayec
            cainaṃ trikaṭukapragāḍhena kulatthayūṣeṇa pāyasena vā, svedayec cābhīkṣṇam || </l>

          <l xml:id="SS.4.14.8"> dūṣyodariṇaṃ tu pratyākhyāya
            saptalāśaṅkhinīsvarasasiddhena sarpiṣā viracayen māsam ardhamāsaṃ vā,
            mahāvṛkṣakṣīrasurāgomūtrasiddhena vā; śuddhakoṣṭhaṃ tu
            madyenāśvamārakaguñjākākādanīmūlakalkaṃ pāyayet; ikṣukāṇḍāni vā kṛṣṇasarpeṇa
            daṃśayitvā bhakṣayed vallīphalāni vā, mūlajaṃ kandajaṃ vā viṣamā sevayet,
            tenāgado bhavaty anyaṃ vā bhāvam āpadyate || </l>

          <l xml:id="SS.4.14.9"> bhavati cātra kupitānilamūlatvāt saṃcitatvān malasya ca |
            <caesura/>
             sarvodareṣu śaṃsanti bahuśas tv anulomanam || </l>

          <l xml:id="SS.4.14.10"> ata ūrdhvaṃ sāmānyayogān vakṣyāmaḥ | tad yathā
            eraṇḍatailam aharahar māsaṃ dvau vā kevalaṃ mūtrayuktaṃ kṣīrayuktaṃ vā
            sevetodakavarjī, māhiṣaṃ vā mūtraṃ kṣīreṇa nirāhāraḥ saptarātram,
            uṣṭrīkṣīrāhāro vā 'nnavārivarjī pakṣaṃ, pippalīṃ vā māsaṃ pūrvoktena
            vidhānenāseveta, saindhavājamodāyuktaṃ vā nikumbhatailam,
            ārdraśṛṅgaverarasapātraśatasiddhaṃ vā vātaśūle 'vacāryaṃ,
            śṛṅgaverarasavipakvaṃ kṣīram āseveta, cavyaśṛṅgaverakalkaṃ vā payasā
            saraladevadārucitrakam eva vā, muraṅgīśālaparṇīśyāmāpunarnavākalkaṃ vā,
            jyotiṣkaphalatailaṃ vā kṣīreṇa svarjikāhiṅgumiśraṃ pibet, <ref
              rend="superscript                 footnote marker">*</ref>guḍadvitīyāṃ vā
            harītakīṃ bhakṣayet, srutīkṣīrabhāvitānāṃ vā pippalīnāṃ sahasraṃ kālena,
            pathyākṛṣṇācūrṇaṃ vā snuhīkṣīrabhāvitamutkārikāṃ pakvāṃ dāpayet;
            harītakīcūrṇaṃ prasthamāḍhake ghṛtasyāvāpyāṅgāreṣv abhivilāpya
            khajenābhimathyānuguptaṃ kṛtvā 'rdhamāsaṃ yavapalle vāsayet, tataś coddhṛtya
            parisrāvya harītakīkvāthāmladadhīnyāvāpya vipacet, tad yathā yogaṃ māsam
            ardhamāsaṃ vā pāyayet; gavye payasi mahāvṛkṣakṣīramāvāpya vipacet, vipakvaṃ
            cāvatārya śītībhūtaṃ manthānenābhimathya navanītamādāya bhūyo
            mahāvṛkṣakṣīreṇaiva vipacet, tad yathā yogaṃ māsaṃ māsārdhaṃ vā pāyayet;
            cavyacitrakadantyativiṣākuṣṭhasārivātriphalājamodaharidrāśaṅkhinītrivṛttrikaṭukānām
            ardhakārṣikā bhāgā, rājavṛkṣaphalamajjñāmaṣṭau karṣāḥ, mahāvṛkṣakṣīrapale dve,
            gavāṃ kṣīramūtrayor aṣṭāvaṣṭau palāni, etat sarvaṃ ghṛtaprasthe samāvāpya
            vipacet, tad yathā yogaṃ māsam ardhamāsṃ vā pāyayet; etāni
            tilvakaghṛtacaturthāni sarpīṣy
            udaragulmavidradhyaṣṭhīlānāhakuṣṭhonmādāpasmāreṣūpayojyāni virecanārthaṃ;
            mūtrāsavāriṣṭasurāś cābhīkṣṇaṃ mahāvṛkṣakṣīrasaṃbhṛtāḥ seveta;
            virecanadravyakaṣāyaṃ vā śṛṅgaveradevadārupragāḍham || </l>

          <l xml:id="SS.4.14.11"> vamanavirecanaśirovirecanadravyāṇāṃ pālikābhāgāḥ
            pippalyādivacādiharidrādiparipaṭhitānāṃ ca dravyāṇāṃ ślakṣṇapiṣṭānāṃ
            yathoktānāṃ ca lavaṇānāṃ tat sarvaṃ mūtragaṇe prakṣipya mahāvṛkṣakṣīraprasthaṃ
            ca mṛdvagninā 'vaghaṭṭayan vipaced apradagdhakalkaṃ, tatsādhusiddham avatārya
            śītībhūtamakṣamātrā guṭikā vartayet, tāsām ekāṃ dve tisro vā guṭikā
            balāpekṣayā māsāṃs trīṃś caturo vā seveta, eṣā++<ref
              rend="superscript footnote marker">*</ref>ānāhavartikriyā viśeṣeṇa
            mahāvyādhiṣūpayujyate (viśeṣeṇa) koṣṭhajāṃś ca kṛmīn apahanti
            kāsaśvāsakṛmikuṣṭhapratiśyāyārocakāvipākodāvartāṃś ca nāśayati || </l>

          <l xml:id="SS.4.14.12">
            madanaphalamajjakuṭajajīmūtakekṣvākudhāmārgavatrivṛttrikaṭukasarṣapalavaṇāni
            mahāvṛkṣakṣīramūtrayor anyatareṇa piṣṭvā 'ṅguṣṭhamātrāṃ vartiṃ kṛtvodariṇa
            ānāhe tailalavaṇābhyaktagudasyaikāṃ dve tisro vā pāyau nidadhyāt, eṣā
            ''ānāhavartikriyā vātamūtrapurīṣodāvartādhmānānāheṣu vidheyā || </l>

          <l xml:id="SS.4.14.13"> plīhodariṇaḥ snigdhasvinnasya dadhnā bhuktavato
            vāmabāhau kūrparābhyantarataḥ sirāṃ vidhyet, vimardayec ca pāṇinā plīhānaṃ
            rudhirasyandanārthaṃ; tataḥ saṃśuddhadehaṃ samudraśuktikākṣāraṃ payasā
            pāyayeta, hiṅgusauvarcike vā kṣīreṇa, srutena palāśakṣāreṇa vā yavakṣāraṃ,
            kiṃśukakṣārodakena vā bahuśaḥ srutena yavakṣāraṃ,
            pārijātakekṣurakāpāmārgakṣāraṃ vā, tailasaṃsṛṣṭaṃ śobhāñjanakayūṣaṃ
            pippalīsaindhavacitrakayuktaṃ, pūtikarañjakṣāraṃ vā 'mlasrutaṃ
            viḍlavaṇapippalīprāgāḍham || </l>

          <l xml:id="SS.4.14.14">
            pippalīpippalīmūlacavyacitrakaśṛṅgaverayavakṣārasaindhavānāṃ pālikā bhāgāḥ,
            ghṛtaprasthaṃ tattulyaṃ ca kṣīraṃ tadaikadhyaṃ vipācayet , etat ṣaṭpalakaṃ
            nāma sarpiḥ plīhāgnisaṅgagulmodarodāvartaśvayathupāṇḍurogakāsaśvāsapratiśyāyor
            dhvavātaviṣamajvarān apahanti | mandāgnirvā hiṅgvādikaṃ cūrṇam upayuñjīta || </l>

          <l xml:id="SS.4.14.15"> yakṛddālye 'py eṣa eva kriyāvibhāgaḥ |
            <caesura/>
             viśeṣatas tu dakṣiṇabāhau sirāvyadhaḥ || </l>

          <l xml:id="SS.4.14.16"> maṇibandhaṃ sakṛnnāmya vāmāṅguṣṭhasamīritām |
            <caesura/>
             dahet sirāṃ śareṇāśu plīhno vaidyaḥ praśāntaye || </l>

          <l xml:id="SS.4.14.17"> baddhagude parisrāviṇi ca snigdhasvinnasyābhyaktasyādho
            nābher vāmataś caturaṅgulam apahāya romarājyā udaraṃ pāṭayitvā
            caturaṅgulapramāṇamantrāṇi niṣkṛṣya nirīkṣya
            baddhagudasyāntrapratirodhakaramaśmānaṃ bālaṃ vā 'pohya malajātaṃ vā tato
            madhusarpirbhyām abhyajyāntrāṇi yathāsthānaṃ sthāpayitvā <ref
              rend="superscript               footnote marker">*</ref>bāhyaṃ vraṇam
            udarasya sīvyet | parisrāviṇy apy evam eva śalyamuddhṛtyāntrasrāvān
              saṃśodhya<ref rend="superscript footnote marker">*</ref>, tacchidramāntraṃ
            samādhāya kālapipīlikābhir daṃśayet, daṣṭe ca tāsāṃ kāyān apaharen na śirāṃsi,
            tataḥ pūrvavat sīvyet, saṃdhānaṃ ca yathoktaṃ kārayet, yaṣṭīmadhukamiśrayā ca
            kṛṣṇamṛdā 'valipya bandhenopacaret, tato nivātamāgāraṃ praveśyācārikam
            upadiśet, vāsayec cainaṃ tailadroṇyāṃ sarpirdroṇyāṃ vā payovṛttim iti || </l>

          <l xml:id="SS.4.14.18"> dakodariṇas tu vātaharatailābhyaktasyoṣṇodakasvinnasya
            sthitasyāptaiḥ suparigṛhītasyākakṣāt pariveṣṭitasyādho nābher vāmataś
            caturaṅgulam apahāya romarājyā vrīhimukhenāṅguṣṭhodarapramāṇam avagāḍhaṃ
            vidhyet, tatra trapvādīnām anyatamasya nāḍīṃ dvidvārāṃ pakṣanāḍīṃ vā saṃyojya
            doṣodakam avasiñcet, toto nāḍīm apahṛtya tailalavaṇenābhyajya vraṇaṃ
            bandhenopacaret, na caikasminn eva divase sarvaṃ doṣodakam apaharet, sahasā hy
            apahṛte tṛṣṇājvarāṅgamardātīsāraśvāsakāsapādadāhā utpadyerann āpūryate vā
            bhṛśataram udaram asañjātaprāṇasya, tasmāt
            tṛtīyacaturthapañcamaṣaṣṭhāṣṭamadaśamadvādaśaṣoḍaśarātrāṇām anyatamam
            antarīkṛtya doṣodakam alpālpam avasiñcet; niḥsṛte ca doṣe gāḍhataram
            āvikakauśeyacarmaṇām anyatamena pariveṣṭayed udaraṃ, tathā nādhmāpayati vāyuḥ;
            ṣaṇmāsāṃś ca payasā bhojayej jāṅgalarasena vā, tatas trīn māsān ardhodakena
            payasā phalāmlena jāṅgalarasena vā, avaśiṣṭaṃ māsatrayam annaṃ laghu hitaṃ vā
            seveta, evaṃ saṃvatsareṇāgado bhavati || </l>

          <l xml:id="SS.4.14.19"> bhavati cātra
            <caesura/>
             āsthāpane caiva virecane ca pāne tathā ''āhāravidhikriyāsu |
            <caesura/>
             sarvodaribhyaḥ kuśalaiḥ prayojyaṃ kṣīraṃ śṛtaṃ jāṅgalajo raso vā ||</l>

          <l xml:id="SS.4.14.trailer">iti suśrutasaṃhitāyāṃ cikitsāsthāne udaracikitsitaṃ
            nāma caturdaśo 'dhyāyaḥ ||14 ||</l>
        </div>

        <div n="15" type="adhyāya">
          <head>pañcadaśo 'dhyāyaḥ |</head>
          <l xml:id="SS.4.15.1"> athāto mūḍhagarbhacikitsitaṃ vyākhyāsyāmaḥ || </l>

          <l xml:id="SS.4.15.2"> yathovāca bhagavān dhanvantariḥ || </l>

          <l xml:id="SS.4.15.3"> nāto 'nyat kaṣṭatamamasti yathā
            mūḍhagarbhaśalyoddharaṇam; atra hi yoniyakṛtplīhāntravivaragarbhāśayānāṃ
            madhye karma kartavyaṃ sparśena,
            utkarṣaṇāpakarṣaṇasthānāpavartanotkartanabhedanacchedanapīḍanarjūkaraṇadāraṇāni
            caikahastena garbhaṃ garbhiṇīṃ cāhiṃsatā, tasmād adhipatimāpṛcchya paraṃ ca
            yatnamāsthāyopakrameta || </l>

          <l xml:id="SS.4.15.4"> tatra samāsenāṣṭavidhā mūḍhagarbhagatiruddiṣṭā;
            svabhāvagatā api trayaḥ saṅgā bhavanti śiraso vaiguṇyādaṃsayor jaghanasya vā
            || </l>

          <l xml:id="SS.4.15.5"> jīvati tu garbhe sūtikāgarbhanirharaṇe prayateta |
            <caesura/>
             nirhartum aśakye cyāvanān mantrānupaśṛṇuyāt; tān vakṣyāmaḥ || </l>

          <l xml:id="SS.4.15.6"> ihāmṛtaṃ ca somaś ca citrabhānuś ca bhāmini |
            <caesura/>
             uccaiḥśravāś ca turago mandire nivasantu te || </l>

          <l xml:id="SS.4.15.7"> idamamṛtamapāṃ samuddhṛtaṃ vai tava laghu garbhamimaṃ
            pramuñcatu stri |
            <caesura/>
             tad analapavanārkavāsavās te saha lavaṇāmbudharair diśantu śāntim || </l>

          <l xml:id="SS.4.15.8"> muktāḥ paśorvipāśāś ca muktāḥ sūryeṇa raśmayaḥ |
            <caesura/>
             muktaḥ sarvabhayād garbha ehyehi viramāvitaḥ || </l>

          <l xml:id="SS.4.15.9"> auṣadhāni ca vidadhyādyathoktāni | mṛte cottānāyā
            ābhugnasakthyā vastrādhārakonnamitakaṭhyā
            dhanvananagavṛttikāśālmalīmṛtsnaghṛtābhyāṃ mrakṣayitvā hastaṃ yonau praveśya
            garbham upaharet | tatra sakthibhyām āgatamanulomamevāñchet, ekasakthnā
            pratipannasyetarasakthi prasāryāpaharet, sphigdeśenāgatasya sphigdeśaṃ
            prapīḍyordhvam utkṣipya sakthinī prasāryāpaharet, tiryagāgatasya parighasyeva
            tiraścīnasya paś cād ardhamūrdhvamutkṣipya pūrvārdhamapatyapathaṃ
            pratyārjavamānīyāpaharet, pārśvāpavṛttaśirasamaṃsaṃ prapīḍyor dhvamutkṣipya
            śiro 'patyapatham ānīyāpaharet, bāhudvayapratipannasyor dhvamutpīḍyāṃsau śiro
            'nulomamānīyāpaharet, dvāvantyāvasādhyau mūḍhagarbhau, evamaśakye
            śastramavacārayet || </l>

          <l xml:id="SS.4.15.10"> sacetanaṃ ca śastreṇa na kathañcana dārayet |
            <caesura/>
             dāryamāṇo hi jananīmātmānaṃ caiva ghātayet || </l>

          <l xml:id="SS.4.15.11"> aviṣahye vikāre tu śreyo garbhasya pātanam |
            <caesura/>
             na garbhiṇyā viparyāsastasmāt prāptaṃ na hāpayet || </l>

          <l xml:id="SS.4.15.12"> tataḥ striyamāśvāsya maṇḍalāgreṇāṅgulīśastreṇa vā śiro
            vidārya, śiraḥkapālānyāhṛtya, śaṅkunā gṛhītvorasi kakṣāyāṃ vā 'paharet;
            abhinnaśirasamakṣikūṭe gaṇḍe vā, aṃsasaṃsaktasyāṃsadeśe bāhū chittvā,
            dṛtimivātataṃ vātapūrṇodaraṃ vā vidārya nirasyāntrāṇi śithilībhūtamāharet,
            jaghanasaktasya vā jaghanakapālānīti || </l>

          <l xml:id="SS.4.15.13"> kiṃbahunā yadyadaṅgaṃ hi garbhasya tasya sajjati
            tadbhiṣak |
            <caesura/>
             samyagvinirharecchittvā rakṣennārīṃ ca yatnataḥ || </l>

          <l xml:id="SS.4.15.14"> garbhasya gatayaś citrā jāyante 'nilakopataḥ |
            <caesura/>
             tatrānalpamatirvaidyo varteta vidhipūrvakam || </l>

          <l xml:id="SS.4.15.15"> nopekṣeta mṛtaṃ garbhaṃ muhūrtam api paṇḍitaḥ |
            <caesura/>
             sa hyāśu jananīṃ hanti nirucchvāsaṃ paśuṃ yathā || </l>

          <l xml:id="SS.4.15.16"> maṇḍalāgreṇa kartavyaṃ chedyam antarvijānatā |
            <caesura/>
             vṛddhipatraṃ hi tīkṣṇāgraṃ nārīṃ hiṃsyāt kadācana || </l>

          <l xml:id="SS.4.15.17"> athāpatantīm aparāṃ pātayet pūrvavad bhiṣak |
            <caesura/>
             hastenāpahared vā 'pi pārśvabhyāṃ paripīḍya vā || </l>

          <l xml:id="SS.4.15.18"> dhunuyāc ca muhurnārīṃ pīḍayed vā 'ṃsapiṇḍikām |
            <caesura/>
             tailāktayonerevaṃ tāṃ pātayenmatimān bhiṣak || </l>

          <l xml:id="SS.4.15.19"> evaṃ nirhṛtaśalyāṃ tu siñced uṣṇena vāriṇā |
            <caesura/>
             tato 'bhyaktaśarīrāyā yonau snehaṃ nidhāpayet || </l>

          <l xml:id="SS.4.15.20"> evaṃ mṛdvī bhaved yonistacchūlaṃ copaśāmyati |
            <caesura/>
             kṛṣṇātanmūlaśuṇṭhyelāhiṅgubhārgīḥ sadīpyakāḥ || </l>

          <l xml:id="SS.4.15.21"> vacāmativiṣāṃ rāsnāṃ cavyaṃ saṃcūrṇya pāyayet |
            <caesura/>
             snehena doṣasyandārthaṃ vedanopaśamāya ca || </l>

          <l xml:id="SS.4.15.22"> kvāthaṃ caiṣāṃ tathā kalkaṃ cūrṇaṃ vā snehavarjitam |
            <caesura/>
             śākatvagghiṅgvativiṣāpāṭhākaṭukarohiṇīḥ || </l>

          <l xml:id="SS.4.15.23"> tathā tejovatīṃ cāpi pāyayet pūrvavadbhiṣak |
            <caesura/>
             trirātraṃ pañcasaptāhaṃ tataḥ snehaṃ punaḥ pibet || </l>

          <l xml:id="SS.4.15.24"> pāyayet āsavaṃ naktam ariṣṭaṃ vā susaṃskṛtam |
            <caesura/>
             śirīṣakakubhābhyāṃ ca toyam ācamane hitam || </l>

          <l xml:id="SS.4.15.25"> upadravāś ca ye 'nye syustān yathāsvamupācaret |
            <caesura/>
             sarvataḥ pariśuddhā ca snigdhapathyālpabhojanā || </l>

          <l xml:id="SS.4.15.26"> svedābhyaṅgaparā nityaṃ bhavet krodhavivarjitā |
            <caesura/>
             payo vātaharaiḥ siddhaṃ daśāhaṃ bhojane hitam || </l>

          <l xml:id="SS.4.15.27"> rasaṃ daśāhaṃ śeṣe tu yathāyogamupācaret |
            <caesura/>
             vyupadravāṃ viśuddhāṃ ca jñātvā ca varavarṇinīm || </l>

          <l xml:id="SS.4.15.28"> ūrdhvaṃ caturbhyo māsebhyo visṛjet parihārataḥ |
            <caesura/>
             yonisantarpaṇe 'bhyaṅge pāne bastiṣu bhojane || </l>

          <l xml:id="SS.4.15.29"> balātailamidaṃ cāsyai dadyādanilavāraṇam |
            <caesura/>
             balāmūlakaṣāyasya daśamūlīśṛtasya ca || </l>

          <l xml:id="SS.4.15.30"> yavakolakulatthānāṃ kvāthasya payasas tathā |
            <caesura/>
             aṣṭāvaṣṭau śubhā bhāgāstailādekastadekataḥ || </l>

          <l xml:id="SS.4.15.31"> pacedāvāpya madhuraṃ gaṇaṃ saindhavasaṃyutam |
            <caesura/>
             tathā 'guruṃ sarjarasaṃ saralaṃ devadāru ca || </l>

          <l xml:id="SS.4.15.32"> mañjiṣṭhāṃ candanaṃ kuṣṭhamelāṃ kālānusārivām |
            <caesura/>
             māṃsīṃ śaileyakaṃ patraṃ tagaraṃ sārivāṃ vacām || </l>

          <l xml:id="SS.4.15.33"> śatāvarīmaśvagandhāṃ śatapuṣpāṃ punarnavām |
            <caesura/>
             tat sādhusiddhaṃ sauvarṇe rājate mṛnmaye 'pi vā || </l>

          <l xml:id="SS.4.15.34"> prakṣipya kalaśe samyak svanuguptaṃ nidhāpayet |
            <caesura/>
             balātailamidaṃ khyātaṃ sarvavātavikāranut || </l>

          <l xml:id="SS.4.15.35"> yathābalamato mātrāṃ sūtikāyai pradāpayet |
            <caesura/>
             yā ca garbhārthinī nārī kṣīṇaśukraś ca yaḥ pumān || </l>

          <l xml:id="SS.4.15.36"> vātakṣīṇe marmahate mathite 'bhihate tathā |
            <caesura/>
             bhagne śramābhipanne ca sarvathaivopayujyate || </l>

          <l xml:id="SS.4.15.37"> etad ākṣepakādīn vai vātavyādhīn apohati |
            <caesura/>
             hikkāṃ kāsamadhīmanthaṃ gulmaṃ śvāsaṃ ca dustaram || </l>

          <l xml:id="SS.4.15.38"> ṣaṇmāsān upayujyaitad antravṛddhim apohati |
            <caesura/>
             pratyagradhātuḥ puruṣo bhavec ca sthirayauvanaḥ || </l>

          <l xml:id="SS.4.15.39"> rājñām etad dhi kartavyaṃ rājamātrāś ca ye narāḥ |
            <caesura/>
             sukhinaḥ sukumārāś ca dhaninaś cāpi ye narāḥ || </l>

          <l xml:id="SS.4.15.40"> balākaṣāyapītebhyas tilebhyo vā 'py anekaśaḥ |
            <caesura/>
             tailam utpādya ||
            <caesura/>
             tat kvāthaśatapākaṃ kṛtaṃ śubham || </l>

          <l xml:id="SS.4.15.41"> nivāte nibhṛtāgāre prayuñjīta yathābalam | jīrṇe 'smin
            payasā snigdham aśnīyāt ṣaṣṭikaudanam || </l>

          <l xml:id="SS.4.15.42"> anena vidhinā droṇam upayujyānnamīritam | bhuñjīta
            dviguṇaṃ kālaṃ balavarṇānvitas tataḥ || </l>

          <l xml:id="SS.4.15.43"> sarvapāpair vinirmuktaḥ śatāyuḥ puruṣo bhavet | śataṃ
            śataṃ tathotkarṣo droṇe droṇe prakīrtitaḥ || </l>

          <l xml:id="SS.4.15.44"> balākalpenātibalāguḍūcyādityaparṇiṣu | saireyake
            vīratarau śatāvaryāṃ trikaṇṭake || </l>

          <l xml:id="SS.4.15.45"> tailāni madhuke kuryāt prasāriṇyāṃ ca buddhimān |
            nīlotpalaṃ varīmūlaṃ gavye kṣīre vipācayet || </l>

          <l xml:id="SS.4.15.46"> śatapākaṃ tatas tena tilatailaṃ paced bhiṣak |
            balātailasya kalkāṃs tu supiṣṭāṃs tatra dāpayet || </l>

          <l xml:id="SS.4.15.47"> sarveṣām eva jānīyād upayogaṃ cikitsakaḥ | balātailavad
            eteṣāṃ guṇāṃś caiva viśeṣataḥ ||</l>

          <trailer>iti suśrutasaṃhitāyāṃ cikitsāsthāne mūḍhagarbhacikitsitaṃ nāma
            pañcadaśo 'dhyāyaḥ ||15 ||</trailer>
        </div>


        <div n="16" subtype="adhyāyaḥ" type="level2">
          <head>ṣoḍaśo 'dhyāyaḥ |</head>

          <l xml:id="SS.4.16.1"> athāto vidradhītāṃ cikitsitaṃ vyākhyāsyāmaḥ || </l>

          <l xml:id="SS.4.16.2"> yathovāca bhagavān dhanvantariḥ || </l>

          <l xml:id="SS.4.16.3"> ukta vidradhayaḥ ṣaḍye teṣv asādhyas tu sarvajaḥ |
            śeṣeṣvām eṣu kartavyā tvaritaṃ śophavat kriyā || </l>

          <l xml:id="SS.4.16.4"> vātaghnamūlakalkais tu ghṛtatailavasāyutaiḥ | sukhoṣṇo
            bahalo lepaḥ prayojyo vātavidradhau || </l>

          <l xml:id="SS.4.16.5"> sānūpaudakamāṃsas tu kākolyādiḥ satarpaṇaḥ |
            snehāmlasiddho lavaṇaḥ prayojyaś copanāhane || </l>

          <l xml:id="SS.4.16.6"> veśavāraiḥ sakṛśaraiḥ payobhiḥ pāyasais tathā | svedayet
            satataṃ cāpi nirharec cāpi śoṇitam || </l>

          <l xml:id="SS.4.16.7"> sa ced evam upakrāntaḥ pākāyābhimukho yadi | taṃ
            pācayitvā śastreṇa bhindyād bhinnaṃ ca śodhayet || </l>

          <l xml:id="SS.4.16.8"> pañcamūlakaṣāyeṇa prakṣālya lavaṇottaraiḥ |
            <caesura/>
             tailair bhadrādimadhukasaṃyuktaiḥ pratipūrayet || </l>

          <l xml:id="SS.4.16.9"> vair ecanikayuktena traivṛtena viśodhya ca |
            <caesura/>
             pṛthakparṇyādisiddhena traivṛtena ca ropayet || </l>

          <l xml:id="SS.4.16.10"> paittikaṃ śarkarālājāmadhukaiḥ sārivāyutaiḥ |
            <caesura/>
             pradihyāt kṣīrapiṣṭair vā payasyośīracandanaiḥ || </l>

          <l xml:id="SS.4.16.11"> pākyaiḥ śītakaṣāyair vā kṣīrair ikṣurasais tathā |
            <caesura/>
             jīvanīyaghṛtair vā 'pi secayec charkarāyutaiḥ || </l>

          <l xml:id="SS.4.16.12"> trivṛddharītakīnāṃ ca cūrṇaṃ lihyānmadhudravam |
            <caesura/>
             jalaukobhir hareccāsṛk pakvaṃ cāpaṭhya buddhimān || </l>

          <l xml:id="SS.4.16.13"> kṣīravṛkṣakaṣāyeṇa prakṣālyaudakajena vā |
            <caesura/>
             tilaiḥ sayaṣṭīmadhukaiḥ sakṣaudraiḥ sarpiṣā yutaiḥ || </l>

          <l xml:id="SS.4.16.14"> upadihya pratanunā vāsasā veṣṭayed vraṇam |
            <caesura/>
             prapauṇḍarīkamañjiṣṭhāmadhukośīrapadmakaiḥ || </l>

          <l xml:id="SS.4.16.15"> saharidraiḥ kṛtaṃ sarpiḥ sakṣīraṃ vraṇaropaṇam |
            <caesura/>
             kṣīraśuklāpṛthakparṇīsamaṅgārodhracandanaiḥ || </l>

          <l xml:id="SS.4.16.16"> nyagrodhādipravāleṣu teṣāṃ tvakṣvathavā kṛtam |
            <caesura/>
             naktamālasya patrāṇi taruṇāni phalāni ca || </l>

          <l xml:id="SS.4.16.17"> sumanāyāś ca patrāṇi paṭolāriṣṭayos tathā |
            <caesura/>
             dve haridre madhūcchiṣṭaṃ madhukaṃ tiktarohiṇī || </l>

          <l xml:id="SS.4.16.18"> priyaṅguḥ kuśamūlaṃ ca niculasya tvageva ca |
            <caesura/>
             mañjiṣṭhācandanośīramutpalaṃ sārive trivṛt || </l>

          <l xml:id="SS.4.16.19"> eteṣāṃ kārṣikair bhāgair ghṛtaprasthaṃ vipācayet |
            <caesura/>
             duṣṭavraṇapraśamanaṃ nāḍīvraṇaviśodhanam || </l>

          <l xml:id="SS.4.16.20"> sadyaś chinnavraṇānāṃ ca karañjādyamidaṃ śubham |
            <caesura/>
             duṣṭavraṇāś ca ye kecidye cotsṛṣṭakriyā vraṇāḥ || </l>

          <l xml:id="SS.4.16.21"> nāḍyo gambhīrikā yāś ca sadyaś cchinnās tathaiva ca |
            <caesura/>
             agnikṣārakṛtāś caiva ye vraṇā dāruṇā api || </l>

          <l xml:id="SS.4.16.22"> karañjādyena haviṣā praśāmyanti na saṃśayaḥ |
            <caesura/>
             iṣṭakāsikatāloṣṭagośakṛttuṣapāṃśubhiḥ || </l>

          <l xml:id="SS.4.16.23"> mūtrair uṣṇaiś ca satataṃ svedayec chlaṣmavidradhim |
            <caesura/>
             kaṣāyapānair vamanair ālepair upanāhanaiḥ || </l>

          <l xml:id="SS.4.16.24"> hared doṣānabhīkṣṇaṃ cāpy alābvā 'sṛk tathaiva ca |
            <caesura/>
             āragvadhakaṣāyeṇa pakvaṃ cāpāṭhya dhāvayet || </l>

          <l xml:id="SS.4.16.25"> haridrātrivṛtāśaktutilair madhusamāyutaiḥ |
            <caesura/>
             pūrayitvā vraṇaṃ samyagbadhnīyāt kīrtitaṃ yathā || </l>

          <l xml:id="SS.4.16.26"> tataḥ kulatthikādantītrivṛcchyāmārkatilvakaiḥ |
            <caesura/>
             kuryāt tailaṃ sagomūtraṃ hitaṃ tatra sasaindhavam || </l>

          <l xml:id="SS.4.16.27"> pittavidradhivat sarvāḥ kriyā niravaśeṣataḥ |
            <caesura/>
             vidradhyoḥ kuśalaḥ kuryād raktāgantunimittayoḥ || </l>

          <l xml:id="SS.4.16.28"> varuṇādigaṇakvāthamapakve 'bhyantarotthite |
            <caesura/>
             ūṣakādipratīvāpaṃ pibet sukhakaraṃ naraḥ || </l>

          <l xml:id="SS.4.16.29"> anayor vargayoḥ siddhaṃ sarpirvair ecanena ca |
            <caesura/>
             acirādvidradhiṃ hanti prātaḥ prātar niṣevitam || </l>

          <l xml:id="SS.4.16.30"> ebhir eva gaṇaiś cāpi saṃsiddhaṃ snehasaṃyutam |
            <caesura/>
             kāryamāsthāpanaṃ kṣipraṃ tathaivāpy anuvāsanam || </l>

          <l xml:id="SS.4.16.31"> pānālepanabhojyeṣu madhuśigrudrumo 'pi vā |
            <caesura/>
             dattāvāpo yathādoṣamapakvaṃ hanti vidradhim || </l>

          <l xml:id="SS.4.16.32"> toyadhānyāmlamūtrais tu peyo vā 'pi surādibhiḥ |
            <caesura/>
             yathādoṣagaṇakvāthaiḥ pibed vā 'pi śilājatu || </l>

          <l xml:id="SS.4.16.33"> pradhānaṃ guggulaṃ cāpi śuṇṭhīṃ ca suradāru ca |
            <caesura/>
             snehopanāhau kuryāc ca sadā cāpy anulomanam || </l>

          <l xml:id="SS.4.16.34"> yathoddiṣṭāṃ sirāṃ vidhyet kaphaje vidradhau bhiṣak |
            <caesura/>
             raktapittānilottheṣu kecidbāhau vadanti tu || </l>

          <l xml:id="SS.4.16.35"> pakvaṃ vā bahirunnaddhaṃ bhittvā vraṇavadācaret |
            <caesura/>
             sruteṣūrdhvamadho vā 'pi mair eyāmlasurāsavaiḥ || </l>

          <l xml:id="SS.4.16.36"> peyo varuṇakādis tu madhuśigrudrumo 'pi vā |
            <caesura/>
             śigrumūlajale siddhaṃ sasiddhārthakam odanam || </l>

          <l xml:id="SS.4.16.37"> yavakolakulatthānāṃ yūṣair bhuñjīta mānavaḥ |
            <caesura/>
             prātaḥ prātaś ca seveta mātrayā tailvakaṃ ghṛtam || </l>

          <l xml:id="SS.4.16.38"> trivṛtādigaṇakvāthasiddhaṃ vā 'pyupaśāntaye |
            <caesura/>
             nopagacched yathāpākaṃ prayateta tathā bhiṣak || </l>

          <l xml:id="SS.4.16.39"> paryāgate vidradhau tu siddhirnaikāntikī smṛtā |
            <caesura/>
             pratyākhyāya tu kurvīta majjajāte tu vidradhau || </l>

          <l xml:id="SS.4.16.40"> snehasvedopapannānāṃ kuryād raktāvasecana |
            <caesura/>
             vidradhyuktāṃ kriyāṃ kuryāt pakve vā 'sthi tu bhedayet || </l>

          <l xml:id="SS.4.16.41"> niḥśalyamatha vijñāya kartavyaṃ vraṇaśodhanam |
            <caesura/>
             dhāvettiktakaṣāyeṇa tiktaṃ sarpis tathā hitam || </l>

          <l xml:id="SS.4.16.42"> yadi majjaparisrāvo na nivarteta dehinaḥ |
            <caesura/>
             kuryāt saṃśodhanīyāni kaṣāyādīni buddhimān || </l>

          <l xml:id="SS.4.16.43"> priyaṅgudhātakīrodhrakaṭphalaṃ tinisaindhavam |
            <caesura/>
             etais tailaṃ vipaktavyaṃ vidradhivraṇaropaṇam ||</l>

          <p ana="trailer">iti suśrutasaṃhitāyāṃ cikitsāsthāne vidradhicikitsitaṃ nāma
            ṣoḍaśo 'dhyāyaḥ ||16 ||</p>
        </div>
        <div n="17" type="adhyāya">
          <head>saptadaśo 'dhyāyaḥ |</head>
          <l xml:id="SS.4.17.1"> athāto visarpanāḍīstanarogacikitsitaṃ vyākhyāsyāmaḥ || </l>

          <l xml:id="SS.4.17.2"> yathovāca bhagavān dhanvantariḥ || </l>

          <l xml:id="SS.4.17.3"> sādhyā visarpāstraya ādito ye na sannipātakṣatajau hi
            sādhyau |
            <caesura/>
             sādhyeṣu tatpathyagaṇair vidadhyād ghṛtāni sekāṃś ca tathopadehān || </l>

          <l xml:id="SS.4.17.4"> mustāśatāhvāsuradārukuṣṭhavārāhikustumburukṛṣṇagandhāḥ |
            vātātmako coṣṇagaṇāḥ prayojyāḥ sekeṣu lepeṣu tathā sadantīn
            surāṣṭrajāsaindhavasaṃprayuktān | prakṣālane cāpi
            karañjanimbajātyakṣapīlusvarasāḥ prayojyāḥ || </l>

          <l xml:id="SS.4.17.5"> yat pañcamūlaṃ khalu kaṇṭakākhyamalpaṃ mahac cāpy atha
            vallijaṃ ca| taccopayojyaṃ bhiṣajā pardehe seke ghṛte cāpi tathaiva taile|| </l>

          <l xml:id="SS.4.17.6"> kaseruśṛṅgāṭakapadmagundrāḥ saśaivalāḥ sotpalakardamāśca|
            vastrāntarāḥ pittakṛte visarpe lepā vidheyāḥ saghṛtāḥ suśītāḥ|| </l>

          <l xml:id="SS.4.17.7"> hrīveralāmajjakacandanāni srotojamuktāmaṇigairikāśca|
            kṣīreṇa piṣṭāḥ saghṛtāḥ suśītā lepāḥ prayojyāstanavaḥ sukhāya|| </l>

          <l xml:id="SS.4.17.8"> prapauṇḍarīkaṃ madhukaṃ payasyā mañjiṣṭhikā
            padmakacandane ca| sugandhikā ceti sukhāya lepaḥ paitte visarpe bhiṣajā
            prayojyaḥ|| </l>

          <l xml:id="SS.4.17.9"> nyagrodhavargaiḥ pariṣecanaṃ ca ghṛtaṃ ca kuryāt
            svarasena tasya| śītaiḥ payo bhiś ca madhūdakaiśca saśarkarairikṣurasaiś ca
            sekān|| </l>

          <l xml:id="SS.4.17.10"> ghṛtasya gaurīmadhukāravindarodhrāmburājādanagairikeṣu|
            tatharṣabhe padmakasārivāsu kākolimedākumudotpaleṣu|| </l>

          <l xml:id="SS.4.17.11"> sacandanāyāṃ madhuśarkarāyāṃ
            drākṣāsthirāpṛśniśatāhvayāsu| kalkīkṛtāsūdakamatra dattvā nyagrodhavargasya
            tathā sthirādeḥ|| </l>

          <l xml:id="SS.4.17.12"> gaṇasya bilvādikapañcamūlyāścaturguṇaṃ kṣīramathāpi
            tadvat| prasthaṃ vipakvaṃ pariṣecanena paittīrnihanyāt tu visarpanāḍīḥ|| </l>

          <l xml:id="SS.4.17.13"> visphoṭaduṣṭavraṇaśīrṣarogān pākaṃ tathā++āsyasya
            nihanti pānāt| grahārdite śoṣiṇi cāpi bāle ghṛtaṃ hi gauryādikametadiṣṭam|| </l>

          <l xml:id="SS.4.17.14"> ajā+aśvagandhā saralā sakālā saikaiṣikā cāpy
            athavā+ajaśṛṅgī| gomūtrapiṣṭo vihitaḥ pradeho hanyādvisarpaṃ kaphajaṃ sa
            śīghram|| </l>

          <l xml:id="SS.4.17.15"> kālānusāryāgurucocaguñjārāsnāvacāśītaśivedraparṇyaḥ|
            pālindimuñjātamahīkadambā hitā visarpeṣu kaphātmakeṣu|| </l>

          <l xml:id="SS.4.17.16"> gaṇas tu yojyo varuṇapravṛttaḥ kriyāsu sarvāsu
            vicakṣaṇena| saṃśodhanaṃ śoṇitamokṣaṇaṃ ca śreṣṭhaṃ visarpeṣu cikitsitaṃ hi|| </l>

          <l xml:id="SS.4.17.17"> sarvāṃś ca pakvān pariśodhya dhīmān vraṇakrameṇopacared
            yathoktam| nāḍī tridoṣaprabhavā na sidhyeccheṣāścatasraḥ khalu yatnasādhyāḥ|| </l>

          <l xml:id="SS.4.17.18"> tatrānilotthām upanāhya pūrvamaśeṣataḥ pūyagatiṃ
            vidārya| tilairapāmārgaphalaiś ca piṣṭvā sasaindhavairbandhanamatra kuryāt || </l>

          <l xml:id="SS.4.17.19"> prakṣālane cāpi sadā varaṇasya yojyaṃ mahadyat khalu
            pañcamūlam| hiṃsrāṃ haridrāṃ kaṭukāṃ balāṃ ca gojihvikāṃ cāpi sabilvamūlām|| </l>

          <l xml:id="SS.4.17.20"> saṃhṛtya tailaṃ vipaced vraṇasya saṃśodhanaṃ
            pūraṇaropaṇaṃ ca| pittātmikāṃ prāgupanāhya dhīmānutkārikābhiḥ
            sapayoghṛtābhiḥ|| </l>

          <l xml:id="SS.4.17.21"> nipātya śastraṃ tilanāgadantīyaṣṭyāhvakalkaiḥ
            paripūrayettām| prakṣālane cāpi sasomanimbā niśā prayojyā kuśalena nityam || </l>

          <l xml:id="SS.4.17.22"> śyāmātribhaṇḍītriphalāsu siddhaṃ haridrayo
            rodhrakavṛkṣayośca| ghṛtaṃ sadugdhaṃ vraṇatarpaṇena hanyād gatiṃ
            koṣṭhagatā+api yā syāt|| </l>

          <l xml:id="SS.4.17.23"> nāḍīṃ kaphotthām upanāhya samyak
            kulatthasiddhārthakaśaktukiṇvaiḥ| mṛdūkṛtāmeṣya gatiṃ viditvā nipātayec
            chastramaśeṣakārī|| </l>

          <l xml:id="SS.4.17.24"> dadyādvraṇe nimbatilān sadantīn
            surāṣṭrajāsaindhavasaṃprayuktān| prakṣālane cāpi
            karañjanimbajātyakṣapīlusvarasāḥ prayojyāḥ|| </l>


          <l xml:id="SS.4.17.25"> suvarcikāsaindhavacitrakeṣu nikumbhatālītalarūpikāsu |
            <caesura/>
             phaleṣv apāmārgabhaveṣu caiva kuryāt samūtreṣu hitāya tailam || </l>

          <l xml:id="SS.4.17.26"> nāḍīṃ tu śalyaprabhavāṃ vidārya nirhṛtya śalyaṃ
            praviśodhya mārgam |
            <caesura/>
             saṃśodhayet kṣaudraghṛtapragāḍhais tilais tato ropaṇamāśu kuryāt || </l>

          <l xml:id="SS.4.17.27"> kumbhīkakharjūrakapitthabilvavanaspatīnāṃ ca
            śalāṭuvargaiḥ |
            <caesura/>
             kṛtvā kaṣāyaṃ vipacet tu tailamāvāpya mustāsaralāpriyaṅgūḥ || </l>

          <l xml:id="SS.4.17.28"> sugandhikāmocarasāhipuṣoaṃ rodhraṃ vidadhyādapi dhātakīṃ
            ca |
            <caesura/>
             etena śalyaprabhavā tu nāḍī rohed vraṇo vā sukhabhāśu caiva || </l>

          <l xml:id="SS.4.17.29"> kṛśadurbalabhīrūṇāṃ nāḍī marmāśritā ca yā |
            <caesura/>
             kṣārasūtreṇa tāṃ cchindyān na tu śastreṇa buddhimān || </l>

          <l xml:id="SS.4.17.30"> eṣaṇyā gatimanviṣya ārasūtrānusāriṇīm |
            <caesura/>
             sūcīṃ nidadhyād gatyante tahonnamyāśu nirharet || </l>

          <l xml:id="SS.4.17.31"> sūtrasyāntaṃ samānīya gāḍhaṃ bandhaṃ samācaret |
            <caesura/>
             tataḥ kṣārabalaṃ vīkṣya sūtramanyat praveśayet || </l>

          <l xml:id="SS.4.17.32"> kṣārāktaṃ matimān vaidyo yāvanna chidyate gatiḥ |
            <caesura/>
             bhagandare 'pyeṣa vidhiḥ kāryo vaidyena jānatā || </l>

          <l xml:id="SS.4.17.33"> sūcībhir yavavaktrābhir ācitān vā samantataḥ |
            <caesura/>
             mūle sūtreṇa badhnīyācchinne copavared vraṇam || </l>

          <l xml:id="SS.4.17.34"> yā dvivraṇīye 'bhihitās tu vartyastāḥ sarvanāḍīṣu
            bhiṣagvidadhyāt |
            <caesura/>
             ghoṇṭāphalatvaglavaṇāni lākṣāpūgīphalaṃ cālavaṇaṃ ca patram || </l>

          <l xml:id="SS.4.17.35"> sruhyarkadugdhena tu kalka eṣa vartīkṛto hantyacireṇa
            nāḍīḥ |
            <caesura/>
             bibhītakāmrāsthivaṭapravālā hareṇukāśaṅkhinibījamasyaḥ || </l>

          <l xml:id="SS.4.17.36"> vārāhikandaś ca tathā pradeyo nāḍīṣu tailena ca
            miśrayitvā || </l>

          <l xml:id="SS.4.17.37"> dhattūrajaṃ madanakodravajaṃ ca bījaṃ kośātakī śukanasā
            mṛgabhojinī ca |
            <caesura/>
             aṅkoṭabījakusumaṃ gatiṣu prayojyaṃ lākṣodakāhṛtamalāsu vikṛtya cūrṇam || </l>

          <l xml:id="SS.4.17.38"> tathā ca gomāṃsamasīṃ hitāya koṣṭhāśritasyādarato
            diśanti |
            <caesura/>
             varīkṛtaṃ mākṣikasaṃprayuktaṃ nāḍīghnamuktaṃ lavaṇottamaṃ vā || </l>

          <l xml:id="SS.4.17.39"> duṣṭavraṇe yadvihitaṃ ca tailaṃ tat sarvanāḍīṣu
            bhiṣagvidadhyāt |
            <caesura/>
             cūrṇīkṛtair atha vimiśritamebhir eva tailaṃ prayuktamacireṇa gatiṃ nihanti || </l>

          <l xml:id="SS.4.17.40"> eṣv eva mūtrasahiteṣu vidhāya tailaṃ tat sādhitaṃ gatim
            apohati saptarātrāt |
            <caesura/>
             piṇḍītakasya tu varāhavibhāvitasya mūleṣu kandaśakaleṣu ca sauvaheṣu || </l>

          <l xml:id="SS.4.17.41"> tailaṃ kṛtaṃ gatim apohati śīghrametat kandeṣu
            cāmaravarāyudhasāhvayeṣu |
            <caesura/>
             bhallātakārkamaricair lavaṇottamena siddhaṃ viḍaṅgarajanīdvayacitrakaiś ca || </l>

          <l xml:id="SS.4.17.42"> syan mārkavasya ca rasena nihanti tailaṃ nāḍīṃ
            kaphānilakṛtām apacīṃ vraṇāṃś ca |
            <caesura/>
             stanye gate vikṛtimāśu bhiṣak tu dhātrīṃ pītāṃ ghṛtaṃ pariṇate 'hani vāmayet
            tu || </l>

          <l xml:id="SS.4.17.43"> nimbodakena madhumāgadhikāyutena vāntāgate 'hani ca
            mudgarasāśanā syāt |
            <caesura/>
             evaṃ tryahaṃ caturahaṃ ṣaḍahaṃ vamed vā sarpiḥ pibet triphalayā saha saṃyutaṃ
            vā || </l>

          <l xml:id="SS.4.17.44"> bhārgīṃ pibet tu payasaḥ pariśodhanārtham āragvadhādiṣu
            varaṃ madhunā kaṣāyam || </l>

          <l xml:id="SS.4.17.45"> sāmānyam etad upadiṣṭam ato viśeṣād doṣān payonipatitān
            śamayed yathāsvam |
            <caesura/>
             rogaṃ stanotthitam avekṣya bhiṣag vidadhyād yad vidradhāvabhihitaṃ bahuśo
            vidhānam || </l>

          <l xml:id="SS.4.17.46"> saṃpacyamānam api taṃ tu vinopanāhaiḥ saṃbhojanena khalu
            pācayituṃ yateta |
            <caesura/>
             śīghraṃ stano hi mṛdumāṃsatayopanaddhaḥ sarvaṃ prakotham upayāty avadīryate
            ca || </l>

          <l xml:id="SS.4.17.47"> pakve tu dugdhahariṇīḥ parihṛtya nāḍīḥ kṛṣṇaṃ ca
            cūcukayugaṃ vidadhīta śastram |
            <caesura/>
             āme vidāhini tathaiva gate ca pākaṃ dhātryāḥ stanau satatam eva ca nirduhīta
            ||</l>

          <p ana="trailer">iti suśrutasaṃhitāyāṃ cikitsāsthāne
            visarpanāḍīstanarogacikitsitaṃ nāma saptadaśo 'dhyāyaḥ ||17 || </p>
        </div>


        <div n="18" type="adhyāya">
          <head>aṣṭādaśo 'dhyāyaḥ |</head>
          <l xml:id="SS.4.18.1"> athāto granthyapacyarbudagalagaṇḍacikitsitaṃ
            vyākhyāsyāmaḥ || </l>

          <l xml:id="SS.4.18.2"> yathovāca bhagavān dhanvantariḥ || </l>

          <l xml:id="SS.4.18.3"> granthiṣvathāmeṣu bhiṣag vidadhyāc chophakriyāṃ
            vistaraśokāryāḥ pittārbude kāyavirecanaṃ ca |
            <caesura/>
             vighṛṣya codumbaraśākagojīpatrair bhṛśaṃ kṣaudrayutaiḥ pralimpet || </l>

          <l xml:id="SS.4.18.4"> tailaṃ pibet sarpiratho dvayaṃ vā dattvā vasāṃ vā
            trivṛtaṃ vidadhyāt| apehivātādaśamūlasiddhaṃ vaidyaścatuḥsnehamatho dvayaṃ
            vā|| </l>

          <l xml:id="SS.4.18.5"> hiṃsrā+atha rohiṇyamṛtā+atha bhargī
            śyonākabilvāgurukṛṣṇagandhāḥ| gojī ca piṣṭā saha tālapatryā granthau vidheyo
            'nilaje pralepaḥ|| </l>

          <l xml:id="SS.4.18.6"> svedopanāhān vividhāṃśca kuryāt tathā prasiddhānaparāṃś
            ca lepān| vidārya vā pakvamapohya pūyaṃ prakṣālya bilvārkanarendratoyaiḥ|| </l>

          <l xml:id="SS.4.18.7"> tilaiḥ sapañcāṅgulapatramiśraiḥ saṃśodhayet
            saindhavasaṃprayuktaiḥ| śuddhaṃ vraṇaṃ vā+apyuparopayettu tailena
            rāsnāsaralānvitena|| </l>

          <l xml:id="SS.4.18.8"> viḍaṅgayaṣṭīmadhukāmṛtābhiḥ siddhena vā kṣīrasamanvitena|
            jalaukasaḥ pittakṛte hitās tu kṣīrodakābhyāṃ paribecanaṃ ca|| </l>

          <l xml:id="SS.4.18.9"> kākolivargasya ca śītalāni pibet kaṣāyāṇi saśarkarāṇi|
            drākṣārasenekṣurasena vā+api cūrṇaṃ pibeccāpi harītakīnām|| </l>

          <l xml:id="SS.4.18.10"> madhūkajambvarjunavetasānāṃ tvagbhiḥ
            pradehānavacārayeta| saśarkarair vā tṛṇaśūnyakandairdihyādabhīkṣṇaṃ
            muculundajair vā|| </l>

          <l xml:id="SS.4.18.11"> vidārya vā pakvamapohya pūyaṃ dhāvet kaṣāyeṇa
            vanaspatīnām| tilaiḥ sayaṣṭīmadhukair viśodhya sarpiḥ prayojyaṃ madhurair
            vipakvam|| </l>

          <l xml:id="SS.4.18.12"> hṛteṣu doṣeṣu yathānupūrvyā granthau bhiṣak
            śleṣmasamutthite tu| svinnasya vimlāpanameva kuryād
            aṅguṣṭhalohopalaveṇudaṇḍaiḥ|| </l>

          <l xml:id="SS.4.18.13"> vikaṅkatāragvadhakākaṇantīkākādanītāpasavṛkṣamūlaiḥ|
            ālepayet piṇḍaphalārkabhārgīkarañjakālāmadanaiś ca vidvān|| </l>

          <l xml:id="SS.4.18.14"> amarmajātaṃ śamamaprayāntamapakvamevāpaharedvidārya|
            dahet sthite cāsṛji siddhakarmā sadyaḥkṣatoktaṃ ca vidhiṃ vidadhyāt|| </l>

          <l xml:id="SS.4.18.15"> yā māṃsakandyaḥ kaṭhinā bṛhatyastāsveṣa yojyaś ca
            vidhirvidhijñaiḥ| śastreṇa vā++āpāṭhya supakvamāśu prakṣālayet pathyatamaiḥ
            kaṣāyaiḥ|| </l>

          <l xml:id="SS.4.18.16"> saṃśodhanais taṃ ca viśodhayet tu kṣārottaraiḥ
            kṣaudraguḍapragāḍhaiḥ| śuddhe ca tailaṃ tvavacāraṇīyaṃ
            viḍaṅgapāṭhārajanīvipakvam|| </l>

          <l xml:id="SS.4.18.17"> medaḥsamutthe tilakalkadigdhaṃ dattvopariṣṭādviguṇaṃ
            paṭāntam| hutāśataptena muhuḥ pramṛjyāllohena dhīmānadahan hitāya|| </l>

          <l xml:id="SS.4.18.18"> pralipya dārvīmatha lākṣayā vā prataptayā svedanamasya
            kāryam| nipātya vā śastramapohya medo dahet supakvaṃ tvathavā vidārya|| </l>

          <l xml:id="SS.4.18.19"> prakṣālya mūtreṇa tilaiḥ supiṣṭaiḥ
            suvarcikādyairharitālamiśraiḥ| sasaindhavaiḥ kṣaudraghṛtapragāḍhaiḥ
            kṣārottarairenamabhipraśodhya|| </l>

          <l xml:id="SS.4.18.20"> tailaṃ
            vidadyāddvikarañjaguñjāvaṃśāvalekheṅgudamūtrasiddham| jīmūtakaiḥ
            kośavatīphalaiś ca dantīdravantītrivṛtāsu caiva|| </l>

          <l xml:id="SS.4.18.21"> sarpiḥ kṛtaṃ hantyapacīṃ pravṛddhāṃ dvidhā pravṛttaṃ
            tadudāravīryam| nirguṇḍijātībarihiṣṭhayuktaṃ jīmūtakaṃ mākṣikasaindhavāḍhyam|| </l>

          <l xml:id="SS.4.18.22"> abhiprataptaṃ vamanaṃ pragāḍhaṃ
            duṣṭāpacīṣūttamamādiśanti| kaiḍaryabimbīkaravīrasiddhaṃ tailaṃ hitaṃ
            mūrdhavirecanaṃ ca|| </l>

          <l xml:id="SS.4.18.23"> śāsvoṭakasya svarasena siddhaṃ tailaṃ hitaṃ
            nasyavirecaneṣu| madhūkasāraś ca hito 'vapīḍe phalāni śigroḥ kharamañjarervā|| </l>

          <l xml:id="SS.4.18.24"> granthīnamarmaprabhavānapakvānuddhṛtya cāgniṃ vidadhīta
            paścāt| kṣāreṇa vā+api pratisārayet tu saṃlikhya śastreṇa yathopadeśam|| </l>

          <l xml:id="SS.4.18.25"> pārṣṇi prati dve daśa cāṅgulāni mitvendrabastiṃ
            parivarjya dhīmān| vidārya matsyāṇḍanibhāni vaidyo niṣkṛṣya jālānyanalaṃ
            vidadhyāt|| </l>

          <l xml:id="SS.4.18.26"> ā gulphakarṇāt sumitasya jantostasyāṣṭabhāgaṃ
            khuḍakādvibhajya| ghoṇarjuvedhaḥ surarājabasterhitvā+akṣimātraṃ tvapare
            vadanti|| </l>

          <l xml:id="SS.4.18.27"> maṇibandhopariṣṭādvā kuryād rekhātrayaṃ bhiṣak|
            aṅgulyantaritaṃ samyagapacīnāṃ nivṛttaye|| </l>

          <l xml:id="SS.4.18.28"> cūrṇasya kāle parcalākakākagodhāhikūrmaprabhavāṃ masīṃ
            tu| dadyāc ca tailena saheṅgudīnāṃ yadvakṣyate ślīpadināṃ ca tailam|| </l>

          <l xml:id="SS.4.18.29"> virecanaṃ dhūmamupādadīta bhavec ca nityaṃ
            yavamudgabhojī| karkārukair vārukanāsirkelapriyālapañcāṅgulabījacūrṇaiḥ|| </l>

          <l xml:id="SS.4.18.30"> vātārbudaṃ kṣīraghṛtāmbusiddhair uṣṇaiḥ satailair
            upanāhayettu| kuryāc ca mukhyānyupanāhanāni siddhaiś ca māṃsairatha
            vesavāraiḥ|| </l>

          <l xml:id="SS.4.18.31"> svedaṃ vidadhyāt kuśalastu nāḍyā śṛṅgeṇa raktaṃ bahuśo
            harec ca| vātaghnaniryūhapayomlabhāgaiḥ siddhaṃ śatākhyaṃ trivṛtaṃ pibed vā|| </l>

          <l xml:id="SS.4.18.32"> svedopanāhā mṛdavas tu kāryāḥ pittārbude kāyavirecanaṃ
            ca| vighṛṣya codumbaraśākagojīpatrairbhṛśaṃ kṣaudrayutaiḥ pralimpet|| </l>


          <l xml:id="SS.4.18.33"> ślakṣṇīkṛtaiḥ
            sarjarasapriyaṅgupattaṅgarodhrāñjanayaṣṭikāhvaiḥ |
            <caesura/>
             visrāvya cāragvadhāgojisomāḥ śyāmā ca yojyā kuśalena lepe || </l>

          <l xml:id="SS.4.18.34"> śyāmāgirihvāñjanakīraseṣu drākṣārase saptalikārase ca |
            <caesura/>
             ghṛtaṃ pibet klītakasaṃprasiddhaṃ pittārbudī tajjaṭharī ca jantuḥ || </l>

          <l xml:id="SS.4.18.35"> śuddhasya jantoḥ kaphaje 'rbude tu rakte 'vasikte tu
            tato 'rbudaṃ tat |
            <caesura/>
             dravyāṇi yānyūrdhvamadhaś ca doṣān haranti taiḥ kalkakṛtaiḥ pradihyāt || </l>

          <l xml:id="SS.4.18.36"> kapotapārāvataviṅvimiśraiḥ sakāṃsyanīlaiḥ
            śukalāṅgalākhyaiḥ |
            <caesura/>
             mūtrais tu kākādanimūlamiśraiḥ kṣārapradigdhair athavā pradihyāt || </l>

          <l xml:id="SS.4.18.37"> niṣpāvapiṇyākakulatthakalkair māṃsapragāḍhair
            dadhimastuyuktaiḥ |
            <caesura/>
             lepaṃ vidadhyāt kṛmayo yathā 'tra mūrcchanti muñcantyatha makṣikāś ca || </l>

          <l xml:id="SS.4.18.38"> alpāvaśiṣṭe kṛmibhakṣite ca likhettato 'gniṃ vidadhīta
            paś cāt |
            <caesura/>
             yadalpamūlaṃ traputāmrasīsapaṭṭaiḥ samāveṣṭya tadāyasair vā || </l>

          <l xml:id="SS.4.18.39"> kṣārāgniśastrāṇyasakṛdvidadhyāt prāṇānahiṃsan
            bhiṣagpramattaḥ |
            <caesura/>
             āsphotajātīkaravīrapatraiḥ kaṣāyamiṣṭaṃ vraṇaśodhanārtham || </l>

          <l xml:id="SS.4.18.40"> śuddhe ca tailaṃ vidadhīta
            bhārgīviḍaṅgapāṭhātriphalāvipakvam |
            <caesura/>
             yadṛcchayā copagatāni pākaṃ pākakrameṇopacared vidhijñaḥ || </l>

          <l xml:id="SS.4.18.41"> medorbudaṃ svinnamatho vidārya viśodhya sīvyed
            gataraktam āśu |
            <caesura/>
             tato haridrāgṛhadhūmarodhrapataṅgacūrṇaiḥ samanaḥ śilālaiḥ || </l>

          <l xml:id="SS.4.18.42"> vraṇaṃ pratigrāhya madhupragāḍhaiḥ karañjatailaṃ
            vidadhīta śuddhe |
            <caesura/>
             saśeṣadoṣāṇi hi yo 'rbudāni karoti tasyāśu punarbhavanti || </l>

          <l xml:id="SS.4.18.43"> tasmād aśeṣāṇi samuddharet tu hanyuḥ saśeṣāṇi yathā hi
            vahniḥ |
            <caesura/>
             saṃsvedya gaṇḍaṃ pavanotthamādau nāḍyā 'nilaghnauṣadhapatrabhaṅgaiḥ || </l>

          <l xml:id="SS.4.18.44"> amlaiḥ samūtrair vividhaiḥ payobhir uṣṇaiḥ satailaiḥ
            piśitaiś ca vidvān |
            <caesura/>
             visrāvayet svinnamatandriyaś ca śuddhaṃ vraṇaṃ cāpy upanāhayet tu || </l>

          <l xml:id="SS.4.18.45"> śaṇātasīmūlakaśigrukiṇvapriyālamajjānuyutais tilais tu |
            <caesura/>
             kālāmṛtāśigrupunarnavārkagajādināmākarahāṭakuṣṭhaiḥ || </l>

          <l xml:id="SS.4.18.46"> ekaiṣikāvṛkṣakatilvakaiś ca surāmlapiṣṭair asakṛt
            pradihyāt || </l>

          <l xml:id="SS.4.18.47"> tailaṃ pibeccāmṛtavallinimbahaṃsāhvayāvṛkṣakapippalībhiḥ
            |
            <caesura/>
             siddhaṃ balābhyāṃ ca sadevadāru hitāya nityaṃ galagaṇḍaroge || </l>

          <l xml:id="SS.4.18.48"> svedopanāhaiḥ kaphasaṃbhavaṃ tu saṃsvedaya visrāvaṇam
            eva kuryāt |
            <caesura/>
             tato 'jagandhātiviṣāviśalyāviṣāṇikākuṣṭhaśukāhvayābhiḥ || </l>

          <l xml:id="SS.4.18.49"> palāśabhasmodakapeṣitābhir dihyāt suguñjābhir
            aśītalābhiḥ |
            <caesura/>
             daśārdhasaṅkhyair lavaṇaiś ca yuktaṃ tailaṃ pibenmāgadhikādisiddham || </l>

          <l xml:id="SS.4.18.50"> pracchardanaṃ mūrdhavirecanaṃ ca dhūmaś ca vair ecaniko
            hitas tu |
            <caesura/>
             pākakramo vā 'pi sadā vidheyo vaidyena pākaṅgatayoḥ kathañcit || </l>

          <l xml:id="SS.4.18.51"> kaṭutrikakṣaudrayutāḥ samūtrā bhakṣyā yavānnāni rasāś ca
            maudgāḥ |
            <caesura/>
             saśṛṅgaverāḥ sapaṭolanimbā hitāya deyā galagaṇḍaroge || </l>

          <l xml:id="SS.4.18.52"> medaḥsamutthe tu yathopadiṣṭāṃ vidhyet sirāṃ
            snigdhatanornarasya |
            <caesura/>
             śyāmāsudhālohapurīṣadantīrasāñjanaiś cāpi hitaḥ pradehaḥ || </l>

          <l xml:id="SS.4.18.53"> mūtreṇa vā+āloḍya hitāya sāraṃ prātaḥ pibet
            sālamahīruhāṇām |
            <caesura/>
             śastreṇa vā ''āpāṭya vidārya cainaṃ medaḥ samuddhṛtya hitāya sīvyet || </l>

          <l xml:id="SS.4.18.54"> majjājyamedomadhubhir dahed vā dagdhe ca sarpirmadhu
            cāvacāryam |
            <caesura/>
             kāsīsatutthe ca tato 'tra deye cūrṇīkṛte rocanayā samete || </l>

          <l xml:id="SS.4.18.55"> tailena cābhyajya hitāya dadyāt sārodbhavaṃ gomayajaṃ ca
            bhasma |
            <caesura/>
             hitaś ca nityaṃ triphalākaṣāyo gāḍhaś ca bandho yavabhojanaṃ ca ||</l>

          <p ana="trailer">iti suśrutasaṃhitāyāṃ cikitsāsthāne
            granthyapacyarbudagalagaṇḍacikitsitaṃ nāmāṣṭādaśo 'dhyāyaḥ ||18 ||</p>
        </div>



        <div n="19" type="adhyāya">
          <head>ekonaviṃśo 'dhyāyaḥ |</head>
          <l xml:id="SS.4.19.1"> athāto vṛddhyupadaṃśaślīpadacikitsitaṃ vyākhyāsyāmaḥ || </l>

          <l xml:id="SS.4.19.2"> yathovāca bhagavān dhanvantariḥ || </l>

          <l xml:id="SS.4.19.3"> antravṛddhyā vinā ṣaḍyā vṛddhayas tāsu varjayet |
            <caesura/>
             aśvādiyānaṃ vyāyāmaṃ maithunaṃ veganigraham || </l>

          <l xml:id="SS.4.19.4"> atyāsanaṃ caṅkramaṇam upavāsaṃ gurūṇi ca |
            <caesura/>
             tatrādito vātavṛddhau traivṛtasnigdhamāturam || </l>

          <l xml:id="SS.4.19.5"> svinnaṃ cainaṃ yathānyāyaṃ pāyayeta virecanam |
            <caesura/>
             kośāmratilvakair aṇḍaphalatailāni vā naram || </l>

          <l xml:id="SS.4.19.6"> sakṣīraṃ vā pibenmāsaṃ tailameraṇḍasaṃbhavam |
            <caesura/>
             tataḥ kāle 'nilaghnānāṃ kvāthaiḥ kalkaiś ca buddhimān || </l>

          <l xml:id="SS.4.19.7"> nirūhayen nirūḍhaṃ ca bhuktavantaṃ rasaudanam |
            <caesura/>
             yaṣṭīmadhukasiddhena tatas tailena yojayet || </l>

          <l xml:id="SS.4.19.8"> snehopanāhau kuryāc ca pradehāṃś cānilāpahān |
            <caesura/>
             vidagdhāṃ pācayitvā vā sevanīṃ parivarjayet || </l>

          <l xml:id="SS.4.19.9"> bhindyāttataḥ prabhinnāyāṃ yathoktaṃ kramam ācaret |
            <caesura/>
             pittajāyāmapakvāyāṃ pittagranthikramo hitaḥ || </l>

          <l xml:id="SS.4.19.10"> pakvāṃ vā bhedayed bhinnāṃ śodhayet kṣaudrasarpiṣā |
            <caesura/>
             śuddhāyāṃ ca bhiṣagdadyāttailaṃ kalkaṃ ca ropaṇam || </l>

          <l xml:id="SS.4.19.11"> raktajāyāṃ jalaukobhiḥ śoṇitaṃ nirhared bhiṣak |
            <caesura/>
             pibed virecanaṃ vā 'pi śarkarākṣaudrasaṃyutam || </l>

          <l xml:id="SS.4.19.12"> pittagranthikramaṃ kuryād āme pakve ca sarvadā |
            <caesura/>
             vṛddhiṃ kaphātmikāmuṣṇair mūtrapiṣṭaiḥ pralepayet || </l>

          <l xml:id="SS.4.19.13"> pītadārukaṣāyaṃ ca piben mūtreṇa saṃyutam |
            <caesura/>
             vimlāpanād ṛte vā 'pi śleṣmagranthikramo hitaḥ || </l>

          <l xml:id="SS.4.19.14"> pakvāyāṃ ca vibhinnāyāṃ tailaṃ śodhanamiṣyate |
            <caesura/>
             sumanāruṣkarāṅkoṭhasaptaparṇeṣu sādhitam || </l>

          <l xml:id="SS.4.19.15"> medaḥsamutthāṃ saṃsvedya lepayet surasādinā |
            <caesura/>
             śirovirekadravyair vā sukhoṣṇair mūtrasaṃyutaiḥ || </l>

          <l xml:id="SS.4.19.16"> svinnāṃ cāveṣṭya paṭṭena samāśvāsya tu mānavam |
            <caesura/>
             rakṣan phale sevanīṃ ca vṛddhipatreṇa dārayet || </l>

          <l xml:id="SS.4.19.17"> medas tataḥ samuddhṛtya dadyāt kāsīsasaindhave |
            <caesura/>
             badhnīyāc ca yathoddiṣṭaṃ śuddhe tailaṃ ca dāpayet || </l>

          <l xml:id="SS.4.19.18"> manaḥśilālalavaṇaiḥ siddhamāruṣkareṣu ca |
            <caesura/>
             mūtrajāṃ svedayitvā tu vastrapaṭṭena veṣṭayet || </l>

          <l xml:id="SS.4.19.19"> sevanyāḥ pārśvato 'dhastād vidhyed vrīhimukhena tu |
            <caesura/>
             athātra dvimukhāṃ nāḍīṃ dattvā visrāvayed bhiṣak || </l>

          <l xml:id="SS.4.19.20"> mūtraṃ nāḍīm athoddhṛtya sthagikābandham ācaret |
            <caesura/>
             śuddhāyāṃ ropaṇaṃ dadyād varjayed antrahaitukīm || </l>

          <l xml:id="SS.4.19.21"> aprāptaphalakoṣāyāṃ vātavṛddhikramo hitaḥ |
            <caesura/>
             tatra yā vaṅkhaṇasthā tāṃ dahed ardhenduvattrayā || </l>

          <l xml:id="SS.4.19.22"> samyaṅmārgāvarodhārthaṃ kośaprāptāṃ tu varjayet |
            <caesura/>
             tvacaṃ bhittvā 'ṅguṣṭhamadhye dahec cāṅgaviparyayāt || </l>

          <l xml:id="SS.4.19.23"> anenaiva vidhānena vṛddhī vātakaphātmike |
            <caesura/>
             pradahet prayataḥ kiṃ tu snāyucchedo 'dhikas tayoḥ || </l>

          <l xml:id="SS.4.19.24"> śaṅkhopari ca karṇānte tyaktvā yatnena sevanīm |
            <caesura/>
             vyatyāsādvā sirāṃ vidhyed antravṛddhinivṛttaye || </l>

          <l xml:id="SS.4.19.25"> upadaṃśeṣu sādhyeṣu snigdhasvinnasya dehinaḥ |
            <caesura/>
             sirāṃ vidhyenmeḍhramadhye pātayed vā jalaukasaḥ || </l>

          <l xml:id="SS.4.19.26"> hared ubhayataś cāpi doṣān atyartham ucchritān |
            <caesura/>
             sadyo 'pahṛtadoṣasya rukśophāv upaśāmyataḥ || </l>

          <l xml:id="SS.4.19.27"> yadi vā durbalo jantur na vā prāptaṃ virecanam |
            <caesura/>
             nirūheṇa haret tasya doṣān atyartham ucchritān || </l>

          <l xml:id="SS.4.19.28"> prapauṇḍarīkayaṣṭyāhvavarṣābhūkuṣṭhadārubhiḥ |
            <caesura/>
             saralāgururāsnābhir vātajaṃ saṃpralepayet || </l>

          <l xml:id="SS.4.19.29"> niculair aṇḍabījāni yavagodhūmasaktavaḥ |
            <caesura/>
             etaiś ca vātajaṃ snigdhaiḥ sukhoṣṇaiḥ saṃpralepayet || </l>

          <l xml:id="SS.4.19.30"> prapauṇḍarīkapūrvaiś ca dravyaiḥ sekaḥ praśasyate |
            <caesura/>
             gaurikāñjanayaṣṭyāhvārivośīrapadmakaiḥ || </l>

          <l xml:id="SS.4.19.31"> sacandanotpalaiḥ snigdhaiḥ paittikaṃ saṃpralepayet |
            <caesura/>
             padmotpalamṛṇālaiś ca sasarjārjunavetasaiḥ || </l>

          <l xml:id="SS.4.19.32"> sarpiḥsnigdhaiḥ samadhukaiḥ paittikaṃ saṃpralepayet |
            <caesura/>
             secayec ca ghṛtakṣīraśarkarekṣumadhūdakaiḥ || </l>

          <l xml:id="SS.4.19.33"> athavā 'pi suśītena kaṣāyeṇa vaṭādinā |
            <caesura/>
             sālāśvakarṇājakarṇadhavatvagbhiḥ kaphotthitam || </l>

          <l xml:id="SS.4.19.34"> surāpiṣṭābhir uṣṇābhiḥ satailābhiḥ pralepayet |
            <caesura/>
             rajanyativiṣāmustāsurāsuradārubhiḥ || </l>


          <l xml:id="SS.4.19.35"> saptrapāṭhāpattūrairathavā saṃpralepayet|
            surasāragvadhādyoś ca kvāthābhyāṃ paribecayet|| </l>

          <l xml:id="SS.4.19.36"> evaṃ saṃśodhanālepasekaśoṇitamokṣaṇaiḥ| pratikuryāt
            kriyāyogaiḥ prāksthānoktairhitairapi|| </l>

          <l xml:id="SS.4.19.37"> na yāti ca yathā pākaṃ prayateta tathā bhiṣak|
            vidagdhais tu sirāsnāyutvaṅmāṃsaiḥ kṣīyate dhvajaḥ|| </l>

          <l xml:id="SS.4.19.38"> śastreṇopacareccāpi pākamāgatamāśu vai| tadā+apohya
            tilaiḥ sarpiḥkṣaudrayuktaiḥ pralepayet|| </l>

          <l xml:id="SS.4.19.39"> karavīrasya patrāṇi jātyāragvadhayostathā| prakṣālane
            prayojyāni vaijayantyarkayor api|| </l>

          <l xml:id="SS.4.19.40"> saurāṣṭrīṃ gairikaṃ tutthaṃ puṣpakāsīsasaindhavam|
            rodhraṃ rasāñjanaṃ dārvīṃ haritālaṃ manaḥśilām|| </l>

          <l xml:id="SS.4.19.41"> hareṇukaile ca tathā sūkṣmacūrṇāni kārayet| taccūrṇaṃ
            kṣaudrasaṃyuktam upadaṃśeṣu pūjitam|| </l>

          <l xml:id="SS.4.19.42"> jambvāmrasumanānimbaśvetakāmbojipallavāḥ|
            śallakībadarībilvapalāśatiniśatvacaḥ|| </l>

          <l xml:id="SS.4.19.43"> kṣīriṇāṃ ca tvaco yojyāḥ kvāthe triphalayā saha| tena
            kvāthena niyataṃ vraṇaṃ prākṣālayed bhiṣak|| </l>

          <l xml:id="SS.4.19.44"> asminn eva kaṣāye tu tailaṃ dhīro vipācayet |
            gojīviḍaṅgayaṣṭībhiḥ sarvagandhaiś ca saṃyutam|| </l>

          <l xml:id="SS.4.19.45"> etat sarvopadaṃśeṣu śreṣṭhaṃ ropaṇam iṣyate|
            svarjikātutthakāsīsaṃ śaileyaṃ ca rasāñjanam|| </l>

          <l xml:id="SS.4.19.46"> manaḥśilāsamaiś cūrṇaṃ vraṇavīsśarpanāśanam| gundrāṃ
            dagdhvā kṛtaṃ bhasma haritālaṃ manaḥśilā|| </l>

          <l xml:id="SS.4.19.47"> upadaṃśabisarpāṇāmetacchantikaraṃ param|
            mārkavastriphalā dantī tāmracūrṇamayor ajaḥ|| a</l>

          <l xml:id="SS.4.19.48"> upadaṃśaṃ nihanty eṣa vṛkṣam indrāśanir yathā| </l>
          <l xml:id="SS.4.19.48b"> upadaṃśadvaye+apyetāṃ pratyākhyāyācaret kriyām|| </l>

          <l xml:id="SS.4.19.49"> tayor eva ca yā yogyā vīkṣya doṣabalābalam| upadaṃśe
            viśeṣeṇa śṛṇu bhūyastridoṣaje|| </l>

          <l xml:id="SS.4.19.50"> duṣṭavraṇavidhiṃ kuryāt kuthitaṃ mehanaṃ tyajet|
            jambvoṣṭhenāgnivarṇena paś cāccheṣaṃ dahed bhiṣak|| </l>

          <l xml:id="SS.4.19.51"> samyagdagdhaṃ ca vijñāya madhusarpiḥ prayojayet| śuddhe
            ca ropaṇaṃ dadyāt kalkaṃ tailaṃ hitaṃ ca yat|| </l>

          <l xml:id="SS.4.19.52"> snehasvedopapanne tu ślīpade+anilane bhiṣak| kṛtvā
            gulphopari sirāṃ vidhyet tu caturaṅgule|| </l>

          <l xml:id="SS.4.19.53"> samāpyāyitadehaṃ ca bastibhiḥ samupācaret|
            māsameraṇḍajaṃ tailaṃ pibenmūtreṇa saṃyutam|| </l>

          <l xml:id="SS.4.19.54"> payasaudanamaśnīyānnāgarakvathitena ca| taivṛtaṃ
            copayuñjīta śasto dāhastathā+agninā|| </l>

          <l xml:id="SS.4.19.55"> gulphasyādhaḥ sirāṃ vidhyecchlīpade pittasaṃbhave|
            pītaghnīṃ ca kriyāṃ kuryāt pittārbudavisarpavat|| </l>

          <l xml:id="SS.4.19.56"> sirāṃ suviditāṃ vidhyed aṅguṣṭhe ślaiṣmike bhiṣak|
            madhuyuktāni cābhīkṣṇaṃ kaṣāyāṇi piben naraḥ|| </l>

          <l xml:id="SS.4.19.57"> pibed vā+apyabhayākalkaṃ mūtreṇānyatamena ca|
            kaṭukāmamṛtāṃ śuṇṭhīṃ viḍaṅgaṃ dāru citrakam|| </l>

          <l xml:id="SS.4.19.58"> hitaṃ vā lepane nityaṃ bhadradāru sacitrakam|
            viḍaṅgamaricārkeṣu nāgare citrake+athavā|| </l>

          <l xml:id="SS.4.19.59"> bhadradārvelukākhye ca sarveṣu lavaṇeṣu ca| tailaṃ
            pakvaṃ pibed vā+api yavānnaṃ ca hitaṃ sadā|| </l>

          <l xml:id="SS.4.19.60"> pibet sarṣapatailaṃ vā ślīpadānāṃ nivṛttaye|
            pūtīkarañjapatrāṇāṃ rasaṃ vā+api yathābalam|| </l>

          <l xml:id="SS.4.19.61"> anenaiva vidhānena putrañjīvakajaṃ rasam| prayuñjīta
            bhiṣak prājñaḥ kālasātmyavibhāgavit|| </l>

          <l xml:id="SS.4.19.62"> kevukākandaniryāsaṃ lavaṇaṃ tvatha pākimam| rasaṃ
            dattvā+atha pūrvoktaṃ peyametadbhiṣagjitam|| </l>

          <l xml:id="SS.4.19.63"> kākādanīṃ kākajaṅghāṃ bṛhatīṃ kaṇṭakārikām|
            kadambapuṣpīṃ mandārīṃ lambāṃ śukanasāṃ tathā|| </l>

          <l xml:id="SS.4.19.64"> dagdhvā mūtreṇa tadbhasma srāvayet kṣārakalpavat| tatra
            dadyāt pratīvāpaṃ kākodumbarikārasam|| </l>

          <l xml:id="SS.4.19.65"> madanāc ca phalāt kvāthaṃ śukākhyasvarasaṃ tathā| eṣa
            kṣāras tu pānīyaḥ ślīpadaṃ hanti sevitaḥ|| </l>

          <l xml:id="SS.4.19.66"> apacīṃ galagaṇḍaṃ ca grahaṇīdoṣam eva ca|
            bhaktasyānaśanaṃ caiva hanyāt sarvaviṣāṇi ca|| </l>

          <l xml:id="SS.4.19.67"> eṣveva tailaṃ saṃsiddhaṃ nasyābhyaṅgeṣu pūjitam|
            etānevāmayān hanti ye ca duṣṭavraṇā nṛṇām|| </l>

          <l xml:id="SS.4.19.68"> dravantīṃ trivṛtāṃ dantīṃ nīlīṃ śyāmāṃ tathaiva ca|
            saptalāṃ śaṅkhinīṃ caiva dagdhvā mūtreṇa gālayet|| </l>

          <l xml:id="SS.4.19.69"> dadyāc ca triphalākvāthameṣa kṣāras tu sādhitaḥ| adho
            gacchati pītas tu pūrvaiś cāpy āśiṣaḥ samāḥ||</l>
          <trailer>iti suśrutasaṃhitāyāṃ cikitsitasthāne vṛddhyupadaṃśaślīpaḥ cikitsitaṃ
            nāmaikonaviṃśo 'dhyāyaḥ ||19||</trailer>
        </div>
        <div n="20" subtype="adhyāya" type="level2">
          <head>viṃśatitamo 'dhyāyaḥ|</head>

          <l xml:id="SS.4.20.1"> athātaḥ kṣudrarogacikitsitaṃ vyākhyāsyāmaḥ|| </l>

          <l xml:id="SS.4.20.2"> yathovāca bhagavān dhanvantariḥ|| </l>

          <l xml:id="SS.4.20.3"> tatrājagallikāmāmāṃ jalaukobhir upācaret|
            śuktiśrughnīyavakṣārakalkaiś cālepayed bhiṣak|| </l>

          <l xml:id="SS.4.20.4"> śyāmālāṅgalakipāṭhākalkair vā+api vicakṣaṇaḥ| pakvāṃ
            vraṇavidhānena yathoktena prasādhayet|| </l>

          <l xml:id="SS.4.20.5"> andhālajīṃ yavaprakhyāṃ panasīṃ kacchapīṃ tathā|
            pāṣāṇagardabhaṃ caiva pūrvaṃ svedena yojayet|| </l>

          <l xml:id="SS.4.20.6"> manaḥśilātālakuṣṭhadārukalkaiḥ pralepayet| paripākagatān
            bhittvā vraṇavat samupācaret|| </l>

          <l xml:id="SS.4.20.7"> vivṛtāmindravṛddhāṃ ca gardabhīṃ jālagardabham| irivellīṃ
            gandhanāmnīṃ kakṣāṃ visphoṭakāṃstathā|| </l>

          <l xml:id="SS.4.20.8"> pittajasya visarpasya kriyayā sādhayed bhiṣak| ropayet
            sarpiṣā pakvān siddhena madhurauṣadhaiḥ|| </l>

          <l xml:id="SS.4.20.9"> cipya(ppa)muṣṇāmbunā siktamutkṛtya srāvayed bhiṣak|
            cakratailena cābhyajya sarjacūrṇena cūrṇayet|| </l>

          <l xml:id="SS.4.20.10"> bandhenopacareccainamaśakyaṃ cāgninā dahet|
            madhurauṣadhasiddhena tatastailena ropayet|| </l>

          <l xml:id="SS.4.20.11"> kunakhe vidhirapyeṣa kāryo hi bhiṣajā bhavet| upācared
            anuśayīṃ śleṣmavidradhivadbhiṣak|| </l>

          <l xml:id="SS.4.20.12"> vidārikāṃ samabhyajya svinnāṃ vimlāpya lepayet|
            nagavṛttikavarṣābhūbilvamūlaiḥ supeṣitaiḥ|| </l>

          <l xml:id="SS.4.20.13"> vraṇabhāvagatāyāṃ vā kṛtvā saṃśodhanakriyām| ropaṇārthaṃ
            hitaṃ tailaṃ kaṣāyamadhuraiḥ śṛtam|| </l>

          <l xml:id="SS.4.20.14"> pracchānair vā jalaukobhiḥ srāvyā+apakvā vidārikā|
            ajakarṇaiḥ sapālāśamūlakalkaiḥ pralepayet|| </l>

          <l xml:id="SS.4.20.15"> pakvāṃ vidārya śastreṇa paṭolapicumardayoḥ| kalkena
            tilayuktena sarpirmiśreṇa lepayet|| </l>

          <l xml:id="SS.4.20.16"> vaddhvā ca kṣīravṛkṣasya kaṣāyaiḥ khadirasya ca| vraṇaṃ
            prakṣālayec chuddhāṃ tatastāṃ ropayet punaḥ|| </l>

          <l xml:id="SS.4.20.17"> medo 'rbudavidhānena sādhayec charkarārbudam| kacchūṃ
            vicarcikāṃ pāmāṃ kuṣṭhavat samupācaret|| </l>

          <l xml:id="SS.4.20.18"> lepaś ca śasyate sikthaśatāhvāgaurasarṣapaiḥ|
            vacādārvīsarṣapair vā tailaṃ vā naktamālajam|| </l>

          <l xml:id="SS.4.20.19"> sāratailamathābhyaṅge kurvīta kaṭukaiḥ śṛtam| pādadāryāṃ
            sirāṃ viddhvā svedābhyaṅgau prayojayet|| </l>

          <l xml:id="SS.4.20.20"> madhūcchiṣṭavasāmajjasarjacūrṇaghṛtaiḥ kṛtaḥ|
            yavāhvagairikonmiśraiḥ pādalepaḥ praśasyate|| </l>

          <l xml:id="SS.4.20.21"> pādau siktvā++āranālena lepanaṃ hy alase hitam|
            kalkīkṛtairnimbatilakāsīsālaiḥ sasaindhavaiḥ|| </l>

          <l xml:id="SS.4.20.22"> lākṣāraso 'bhayā vā+api kāryaṃ syādraktamokṣaṇam|
            siddhaṃ rase kaṇṭakāryāstailaṃ vā sārṣapaṃ hitam|| </l>

          <l xml:id="SS.4.20.23"> kāsīsarocanaśilācūrṇair vā pratisāraṇam| utkṛtya dagdhvā
            snehena jayet kadarasaṃjñakam|| </l>

          <l xml:id="SS.4.20.24"> indralupte sirāṃ mūrdhni snigdhasvinnasya mokṣayet|
            kalkaiḥ samaricairdihyācchilākāsīsatutthakaiḥ|| </l>

          <l xml:id="SS.4.20.25"> kaṭannaṭadārukalkairlepanaṃ vā praśasyate|
            pracchayitvā+avagāḍhaṃ vā guñjākalkairmuhurmuhuḥ|| </l>

          <l xml:id="SS.4.20.26"> lepayed upaśāntyarthaṃ kuryād vā+api rasāyanam|
            mālatīkaravīrāgninaktamālavipācitam|| </l>

          <l xml:id="SS.4.20.27"> tailamabhyañjane śastamindraluptāpahaṃ param| arūṃṣikāṃ
            hṛte rakte secayennimbavāriṇā|| </l>

          <l xml:id="SS.4.20.28"> dihyāt saindhavayuktena vājiviṣṭhārasena tu|
            haritālaniśānimbakalkair vā sapaṭolajaiḥ|| </l>

          <l xml:id="SS.4.20.29"> yaṣṭīnīlotpalairaṇḍamārkavair vā pralepayet|
            indraluptāpahaṃ tailamabhyaṅge ca praśasyate| sirāṃ dāruṇake viddhvā
            snigdhasvinnasya mūrdhani|| </l>

          <l xml:id="SS.4.20.30"> avapīḍaṃ śirobastimabhyaṅgaṃ ca prayojayet| kṣālane
            kodravatṛṇakṣāratoyaṃ praśasyate|| </l>

          <l xml:id="SS.4.20.31"> upariṣṭāt rpavakṣyāmi vidhiṃ palitanāśanam| masūrikāyāṃ
            kuṣṭhaghnalepanādikriyā hitā|| </l>

          <l xml:id="SS.4.20.32"> pittaśleṣmavisarpoktā kriyā vā saṃpraśasyate| jatumaṇiṃ
            samutkṛtya maṣakaṃ tilakālakam|| </l>

          <l xml:id="SS.4.20.33"> kṣāreṇa pradahed yuktyā vahninā vā śanaiḥ śanaiḥ|
            nyacche vyaṅge sirāmokṣo nīlikāyāṃ ca śasyate|| </l>

          <l xml:id="SS.4.20.34"> yathānyāyaṃ yathābhyāsaṃ lālāṭyādisirāvyadhaḥ| ghṛṣṭvā
            dihyāttvacaṃ piṣṭvā kṣīriṇāṃ kṣīrasaṃyutām|| </l>

          <l xml:id="SS.4.20.35"> balatibalayaṣṭyāhvarajanīrvā pralepanam|
            payasyāgurukālīyalepanaṃ vā sagairikam|| </l>

          <l xml:id="SS.4.20.36"> kṣaudrājyayuktayā limped daṃṣṭrayā śūkarasya ca|
            kapittharājādanayoḥ kalkaṃ vā hitamucyate|| </l>

          <l xml:id="SS.4.20.37"> yauvane piḍakāsveṣa viśeṣācchardanaṃ hitam| lepanaṃ ca
            vacārodhrasaindhavaiḥ sarṣapānvitaiḥ|| </l>

          <l xml:id="SS.4.20.38"> kustumburuvacālodhrakuṣṭharvā lepanaṃ hitam|
            padminīkaṇṭake roge chardayennimbavāriṇā|| </l>

          <l xml:id="SS.4.20.39"> tenaiva siddhaṃ sakṣaudraṃ sarpiḥpānaṃ pradāpayet|
            nimbāragvadhayoḥ kalko hita utsādane bhavet|| </l>

          <l xml:id="SS.4.20.40"> parivṛttiṃ ghṛtābhyaktāṃ susvinnām upanāhayet| tato
            'bhyajya śanaiścarma cānayet pīḍayenmaṇim|| </l>

          <l xml:id="SS.4.20.41"> praviṣṭe ca maṇau carma svedayed upanāhanaiḥ| trirātraṃ
            pañcarātraṃ vā vātaghnaiḥ sālvaṇādibhiḥ|| </l>

          <l xml:id="SS.4.20.42"> dadyādvātaharān bastīn snigdhānyannāni bhojayet |
            vapāṭikāṃ jayed evaṃ yathādoṣaṃ cikitsakaḥ|| </l>

          <l xml:id="SS.4.20.43"> niruddhaprakaśe nāḍīṃ lauhīmubhayatomukhīm| dāravīṃ vā
            jatukṛtāṃ ghṛtābhyaktāṃ praveśayet|| </l>

          <l xml:id="SS.4.20.44"> pariṣeke vasāmajjaśiśumāravarāhayoḥ| cakratailaṃ tathā
            yojyaṃ vātaghnadravyasaṃyutam|| </l>

          <l xml:id="SS.4.20.45"> tryahāttryahāt sthūlatarāṃ samyaṅnāḍīṃ praveśayet| sroto
            vivardhayed evaṃ snigdhamannaṃ ca bhojayet || </l>

          <l xml:id="SS.4.20.46"> bhittvā vā sevanīṃ muktvā sadyaḥkṣatavadācaret|
            sanniruddhagudaṃ rogaṃ valmīkaṃ vahnirohiṇīm|| </l>

          <l xml:id="SS.4.20.47"> pratyākhyāya yathāyogaṃ cikitsitamathācaret|
            visarpoktena vidhinā sādhayed agnirohiṇīm|| </l>

          <l xml:id="SS.4.20.48"> sanniruddhagude yojyā niruddhaprakaśakriyā|
            śastreṇotkṛtya valmīkaṃ kṣārāgnibhyāṃ prasādhayet|| </l>

          <l xml:id="SS.4.20.49"> vidhānenārbudoktena śodhayitvā ca ropayet| valmīkaṃ tu
            bhaved yasya nātivṛddhamamarmajam|| </l>

          <l xml:id="SS.4.20.50"> tatra saṃśodhanaṃ kṛtvā śoṇitaṃ mokṣayed bhiṣak|
            kulatthikāyā mūlaiś ca guḍūcyā lavaṇena ca|| </l>

          <l xml:id="SS.4.20.51"> ārevatasya mūlaiśca dantīmūlais tathaiva ca| śyāmāmūlaiḥ
            sapalalaiḥ śaktumiśraiḥ pralepayet|| </l>

          <l xml:id="SS.4.20.52"> susnigdhaiś ca sukhoṣṇaiśca bhiṣak tam upanāhayet|
            pakvaṃ vā tadvijānīyād gatīḥ sarvā yathākramam|| </l>

          <l xml:id="SS.4.20.53"> abhijñāya tataśchittvā pradahenmatimān bhiṣak| saṃśodhya
            duṣṭamāṃsāni kṣāreṇa pratisārayet|| </l>

          <l xml:id="SS.4.20.54"> vraṇaṃ viśuddhaṃ vijñāya ropayenmatimān bhiṣak| sumanā
            granthayaś caiva bhallātakamanaḥśile|| </l>

          <l xml:id="SS.4.20.55"> kālānusārī sūkṣmailā candanāguruṇī tathā| etaiḥ siddhaṃ
            nimbatailaṃ valmīke ropaṇaṃ hitam|| </l>

          <l xml:id="SS.4.20.56"> pāṇipādopariṣṭāttu chidrairbahubhir āvṛtam| valmīkaṃ yat
            saśophaṃ syādvarjyaṃ tat tu vijānatā|| </l>

          <l xml:id="SS.4.20.57"> dhātryāḥ stanyaṃ śodhayitvā bāle sādhyā+ahipūtanā|
            paṭolapatratriphalārasāñjanavipācitam|| </l>

          <l xml:id="SS.4.20.58"> pītaṃ ghṛtaṃ nāśayati kṛcchrāmapyahipūtanām|
            triphalākolakhadirakaṣāyaṃ vraṇaropaṇam|| </l>

          <l xml:id="SS.4.20.59"> kāsīsarocanātutthaharitālarasāñjanaiḥ| lepo 'mlapiṣṭo
            badarītvagvā saindhavasaṃyutā|| </l>

          <l xml:id="SS.4.20.60"> kapālatutthajaṃ cūrṇaṃ cūrṇakāle prayojayet|
            cikitsenmuṣkakacchūṃ cāpy ahipūtanapāmavat|| </l>

          <l xml:id="SS.4.20.61"> gudabhraṃśe gudaṃ svinnaṃ snehābhyaktaṃ praveśayet|
            kārayed gophaṇābandhaṃ madhyacchidreṇa carmaṇā|| </l>

          <l xml:id="SS.4.20.62"> vinirgamārthaṃ vāyośca svedayec ca muhurmuhuḥ| kṣīre
            mahatpañcamūlaṃ mūṣikāṃ cāntravarjitām|| </l>

          <l xml:id="SS.4.20.63"> paktvā tasmin pacetailaṃ vātaghnauṣadhasaṃyutam|
            gudabhraṃśamidaṃ kṛcchraṃ pānābhyaṅgāt prasādhayet||</l>
          <trailer>iti suśrutasaṃhitāyāṃ cikitsāsthāne kṣudrarogacikitsitaṃ nāma viṃśo
            'dhyāyaḥ ||20||</trailer>
        </div>
      </div>


    </body>

  </text>
</TEI>
