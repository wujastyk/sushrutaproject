<?xml version="1.0" encoding="UTF-8"?>
<?xml-stylesheet type="text/xsl" href="tei-to-html.xsl"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
   
        <fileDesc>
            <titleStmt>
                <title>Printed edition: Ācārya 1931: Sūtrasthāna 1-31</title>
            </titleStmt>

            <publicationStmt>
                <authority>SARIT: Search and Retrieval of Indic Texts</authority>
                <idno>2014-06-24</idno>
                <availability status="restricted">
                    <p>Copyright Notice</p>
                    <p>Copyright (C) Tsutomu Yamashita and Yasutaka Muroya and SARIT. </p>
                    <p>
                        <ref target="http://creativecommons.org/licenses/by-sa/3.0/" type="licence"
                            >Distributed by <ref target="http://sarit.indology.info" type="url"
                                >SARIT</ref> under a Creative Commons Attribution-ShareAlike 3.0
                            Unported License. </ref>
                    </p>
                    <p>Under this licence, you are free<list>
                            <item>to Share — to copy, distribute and transmit the work</item>
                            <item>to Remix — to adapt the work </item>
                        </list></p>
                    <p>Under the following conditions:</p>
                    <p>
                        <list>
                            <item>Attribution — You must attribute the work in the manner specified
                                by the author or licensor (but not in any way that suggests that
                                they endorse you or your use of the work).</item>
                            <item>Share Alike — If you alter, transform, or build upon this work,
                                you may distribute the resulting work only under the same or similar
                                license to this one.</item>
                        </list>
                    </p>
                    <p>More information and fuller details of this license are given on the Creative
                        Commons website.</p>
                    <p>SARIT assumes no responsibility for unauthorised use that infringes the
                        rights of any copyright owners, known or unknown.</p>
                </availability>
                <date>2013-2016</date>

            </publicationStmt>
            <notesStmt>
                <note type="footnote">Suśrutasaṃhitā (without commentaries) transcribed by Tsutomu
                    Yamashita and Yasutaka Muroya on the basis of Y. T. Ācārya's 1931 and 1938
                    Bombay editions.</note>
            </notesStmt>

            <sourceDesc>

                <bibl>
                    <title>The Suśrutasaṃhitā of Suśruta, with the Nibandhsangraha Commentary of Śrī
                        Ḍalhaṇācārya.</title>
                    <editor>Yādavaśarman Trivikramātmaja Ācārya</editor>
                    <publisher>Pāndurang Jāvaji</publisher>
                    <pubPlace>Bombay</pubPlace>
                    <date>1931</date>
                    <edition>Revised second edition</edition>
                    <note type="footnote">The sūtrasthāna (SS.1) and śārīrasthāna (SS.3) of this
                        SARIT edition are mainly based on this edition.</note>
                    <note xml:lang="en">For sūtrasthāna 13 (leeches), the text of the 1938 vulgate
                        is used in this file.</note>
                    <note type="footnote">This SARIT edition omits the commentarial material from
                        this edition.</note>
                </bibl>
                <bibl>
                    <title>Suśrutasamhitā of Suśruta with the Nibandhasaṅgraha Commentary of Śrī
                        Ḍalhanāchārya and the Nyāyacandrikā Pañjikā of Śrī Gayadāsāchārya on
                        Nidānasthāna, edited from the begining to the 9th ādhyāya of Cikitsāsthāna
                        by Vaidya Jādavji Trikamji Āchārya and the rest by Nārāyaṇ Rām
                        Āchārya</title>
                    <editor role="sections:1.1-4.9">Yādavaśarman Trivikramātmaja Ācāryā</editor>
                    <editor role="sections:4.10-6.66">Nārāyaṇ Rām Āchārya</editor>
                    <publisher>Nirṇaya Sāgar Press</publisher>
                    <pubPlace>Bombay</pubPlace>
                    <date>1938</date>
                    <edition>Revised third edition</edition>
                    <edition>Reprint edition Varanasi/Delhi: Chaukhambha Orientalia, 1992.</edition>
                    <note xml:lang="en">The nidānasthāna (SS.2), cikitsāsthāna (SS.4) , kalpasthāna
                        (SS.5) and uttaratantra (SS.6) are based on this edition.</note>
                    <note xml:lang="en">This SARIT edition omits the commentarial material from this
                        edition.</note>
                </bibl>

                <msDesc xml:id="Sanskrit" xml:lang="en">
                    <msIdentifier>
                        <idno type="siglum">A1931</idno>
                    </msIdentifier>
                    <msContents>
                        <msItem>
                            <filiation corresp="#A">A</filiation>
                        </msItem>
                    </msContents>
                </msDesc>
            </sourceDesc>

        </fileDesc>
        <revisionDesc>
            <change when="2020-10-20" who="Dominik Wujastyk">Began adapting this file for collation
                against Nepalese MSS. First, started removing the explicit verse numbers (between
                labels) </change>
            <change when="2020-11-08" who="Dominik Wujastyk">Separated some conjuncts: śc and -iti
                and +a to avagraha</change>

            <change when="2021-07-15" who="Deepro Chakraborty">Added 1.28 of K and H and some
                corrections in the vulgate (#44)</change>

            <change when="2022-10-27" who="Deepro Chakraborty">Corrections in 1.45.81-100 and
                1.45.108</change>

            <change when="2022-11-11" who="Deepro Chakraborty">Corrections in 1.46.61-80</change>
            <change when="2023-05-21" who="Deepro Chakraborty">Changed xml:ids in 1.43.3</change>
            <change when="2023-06-26" who="Dominik Wujastyk">Separated the file into two parts, 1-31
                and 32-end, because of processing limits at Saktumiva</change>

            <change when="2024-02-05" who="Lisa Brooks">Changed the text of SS.1.13 to correspond to
                the 1938 edition of Trikamji Acharya, not the 1931 edition as for the rest of the
                sūtrasthāna. (In fact, the transcript of the "1931" edition is somewhat mixed
                between the 1931 and 1938 editions.)</change>

            <change when="2024-06-24" who="Deepro Chakraborty">Corrections in 1.8</change>
            <change who="Dominik Wujastyk" when="2025-08-04">Added filiation statement for the two
                printed editions.</change>

            <change when="2025-09-10" who="Deepro Chakraborty">Corrections in 1.12</change>
            <change when="2025-09-16" who="Deepro Chakraborty">Rearranged xml ids in 1.12</change>
            <change when="2025-11-02" who="Deepro Chakraborty">Minor corrections in 1.12</change>
            <change when="2025-12-02" who="Deepro Chakraborty">splitting 1.13.22</change>
            <change when="2026-01-05" who="Deepro Chakraborty">Removed extra splitting of lines in
                1.12 that was made in order to collate it against L. The file with splitting is sent
                to Dominik Wujastyk through email.</change>
        </revisionDesc>
    </teiHeader>

    <text xml:lang="sa-Latn">

        <body>
            <div n="1" type="sthāna">

                <head xml:lang="en">[Sūtrasthāna 1-31]</head>

                <div n="1" type="adhyāya">



                    <l xml:id="SS.1.1.1">

                         athāto vedotpattim adhyāyaṃ vyākhyāsyāmaḥ ||1|| </l>

                    <l xml:id="SS.1.1.2">

                         yathovāca bhagavān dhanvantariḥ||2||</l>

                    <l xml:id="SS.1.1.3">

                         atha khalu bhagavantam amaravaram ṛṣigaṇaparivṛtam āśramasthaṃ kāśirājaṃ
                        divodāsaṃ dhanvantarim aupadhenava<pc> </pc>vaitaraṇaurabhra<pc
                            > </pc>pauṣkalāvata<pc> </pc>-karavīrya<pc> </pc>gopurarakṣita<pc
                            > </pc>suśruta<pc> </pc>prabhṛtaya ūcuḥ ||3|| <note type="footnote">
                            karavīra</note>
                    </l>

                    <l xml:id="SS.1.1.4">

                         bhagavan śārīramānasāgantuvyādhibhir vividhavedanābhighātopadrutān sanāthān
                        apy anāthavad viceṣṭamānān vikrośataś ca mānavān abhisamīkṣya manasi naḥ
                        pīḍā bhavati </l>

                    <l xml:id="SS.1.1.4b">

                         teṣāṃ sukhaiṣiṇāṃ rogopaśamārtham ātmanaś ca prāṇayātrārthaṃ prajāhitahetor
                        āyurvedaṃ śrotum icchāma ihopadiśyamānaṃ atrāyattam aihikam āmuṣmikaṃ ca
                        śreyaḥ tad bhagavantam upapannāḥ smaḥ śiṣyatveneti ||</l>

                    <l xml:id="SS.1.1.5">

                         tān uvāca bhagavān svāgataṃ vaḥ sarva evāmīmāṃsyā adhyāpyāś ca bhavanto
                        vatsāḥ || </l>

                    <l xml:id="SS.1.1.6">

                         iha khalv āyurvedaṃ nāmopāṅgam atharvavedasyānutpādyaiva prajāḥ
                        ślokaśatasahasram adhyāyasahasraṃ ca kṛtavān svayambhūḥ tato 'lpāyuṣṭvam
                        alpamedhastvaṃ cālokya narāṇāṃ bhūyo 'ṣṭadhā praṇītavān || </l>

                    <l xml:id="SS.1.1.7">

                         tad yathā śalyaṃ śālākyaṃ kāyacikitsā bhūtavidyā kaumārabhṛtyaṃ
                        agadatantraṃ rasāyanatantraṃ vājīkaraṇatantram iti || </l>

                    <l xml:id="SS.1.1.8.1">

                         athāsya pratyaṅgalakṣaṇasamāsaḥ | </l>

                    <l xml:id="SS.1.1.8.1a">

                         tatra śalyaṃ nāma
                        vividhatṛṇakāṣṭhapāṣāṇapāṃśulohaloṣṭāsthibālanakhapūyāsrāvaduṣṭavraṇāntargarbhaśalyoddharaṇārthaṃ
                        yantraśastrakṣārāgnipraṇidhānavraṇaviniścayārthaṃ ca || </l>

                    <l xml:id="SS.1.1.8.2">

                         śālākyaṃ nāmordhvajatrugatānāṃ śravaṇanayanavadanaghrāṇādisaṃśritānāṃ
                        vyādhīnām upaśamanārtham || </l>

                    <l xml:id="SS.1.1.8.3">

                         kāyacikītsā nāma sarvāṅgasaṃśritānāṃ vyādhīnāṃ
                        jvararaktapittaśoṣonmādāpasmārakuṣṭhamehātisārādīnām upaśamanārtham || </l>

                    <l xml:id="SS.1.1.8.4">

                         bhūtavidyā nāma
                        devāsuragandharvayakṣarakṣaḥpitṛpiśācanāgagrahādyupasṛṣṭacetasāṃ
                        śāntikarmabaloharaṇādigrahopaśamanārtham || </l>

                    <l xml:id="SS.1.1.8.5">

                         kaumārabhṛtyaṃ nāma kumārabharaṇadhātrīkṣīradoṣasaṃśodhanārthaṃ
                        duṣṭastanyagrahasamutthānāṃ ca vyādhīnām upaśamanārtham || </l>

                    <l xml:id="SS.1.1.8.6">

                         agadatantraṃ nāma sarpakīṭalūtāmūśikādidaṣṭaviṣavyañjanārthaṃ
                        vividhaviṣasaṃyogopaśamanārthaṃ ca || </l>

                    <l xml:id="SS.1.1.8.7">

                         rasāyanatantraṃ nāma vayaḥsthāpanam āyurmedhābalakaraṃ
                        rogāpaharaṇasamarthaṃ ca || </l>

                    <l xml:id="SS.1.1.8.8">

                         vājīkaraṇatantraṃ nāmālpaduṣṭakṣīṇaviśuṣkaretasām
                        āpyāyanaprasādopacayajanananimittaṃ praharṣajananārthaṃ ca || </l>

                    <l xml:id="SS.1.1.9">

                         evam ayam āyurvedo 'ṣṭāṅga upadiśyate atra kasmai kim ucyatām iti || </l>

                    <l xml:id="SS.1.1.10">

                         ta ūcuḥ asmākaṃ sarveṣām eva śalyajñānaṃ mūlaṃ kṛtvopadiśatu bhagavān iti
                        || </l>

                    <l xml:id="SS.1.1.11">

                         sa uvācaivam astv iti || </l>

                    <l xml:id="SS.1.1.12">

                         ta ūcur bhūyo 'pi bhagavantam asmākam ekamatīnāṃ matam abhisamīkṣya suśruto
                        bhagavantaṃ prakṣyati asmai copadiśyamānaṃ vayam apy upadhārayiṣyāmaḥ || </l>

                    <l xml:id="SS.1.1.13">

                         sa hovācaivam astv iti || </l>

                    <l xml:id="SS.1.1.14-16">

                         vatsa suśruta iha khalv āyurvedaprayojanaṃ vyādhyupasṛṣṭānāṃ
                        vyādhiparimokṣaḥ svasthasya rakṣaṇaṃ ca || āyur asmin vidyate 'nena vā+āyur
                        vindatīty āyurvedaḥ || tasyāṅgavaram ādyaṃ pratyakṣāgamānumānopamānair
                        aviruddham ucyamānam upadharaya || </l>

                    <l xml:id="SS.1.1.17.adda">

                         etad dhy aṅgaṃ prathamaṃ prāg abhighātavraṇasaṃrohāt yajñaśiraḥsandhānāc ca
                        | śrūyate hi yathā rudreṇa yajñasya śiraś chinnam iti </l>

                    <l xml:id="SS.1.1.17b">

                         tato devā aśvināv abhigamyocuḥ bhagavantau naḥ śreṣṭhatamau yuvāṃ
                        bhaviṣyathaḥ bhavadbhyāṃ yajñasya śiraḥ sandhātavyam iti | tāv ūcatur evam
                        astv iti | atha tayor arthe devā indraṃ yajñabhagena prāsādayan | tābhyāṃ
                        yajñasya śiraḥ saṃhitam iti || </l>

                    <l xml:id="SS.1.1.18">

                         aṣṭāsv api cāyurvedatantreṣv etad evādhikam abhimataṃ āmāśu kriyākaraṇād
                        yantraśastrakṣārāgnipraṇidhānāt sarvatantrasāmānyāc ca || </l>

                    <l xml:id="SS.1.1.19">

                         tad idaṃ śāśvataṃ puṇyaṃ svargyaṃ yaśasyamāyuṣyaṃ vṛttikaraṃ ceti || </l>

                    <l xml:id="SS.1.1.20">

                         brahmā provāca tataḥ prajāpatir adhijage tasmād aśvinau aśvibhyām indraḥ
                        indrād aḥaṃ mayā tv iha pradeyam arthibhyaḥ prajāhitahetoḥ || </l>

                    <l xml:id="SS.1.1.21">

                         bhavati cātra | ahaṃ hi dhanvantarir ādidevo jarārujāmṛtyuharo 'marāṇām |
                        <caesura/>
                         śalyāṅgam aṅgair aparair upetaṃ prāpto 'smi gāṃ bhūya ihopadeṣṭum || </l>

                    <l xml:id="SS.1.1.22">

                         asmin śāstre pañcamahābhūtaśarīrisamavāyaḥ puruṣa ity ucyate | tasmin kriyā
                        so 'dhiṣṭhānaṃ kasmāt lokasya dvaividhyāt loko hi dvividhaḥ sthāvaro
                        jaṅgamaś ca dvividhātmaka evāgneyaḥ saumyaś ca tadbhūyastvāt pañcātmako vā
                        tatra caturvidho bhūtagrāmaḥ saṃsvedajarāyujāṇḍajodbhijjasaṃjñaḥ tatra
                        puruṣaḥ pradhānaṃ tasyopakaraṇam anyat tasmāt puruṣo 'dhiṣṭhānam || </l>

                    <l xml:id="SS.1.1.23">

                         tad duḥkhasaṃyogā vyādhaya ucyante || </l>

                    <l xml:id="SS.1.1.24">

                         te caturvidhāḥ āgantavaḥ śārīrāḥ mānasāḥ svābhāvikāś ceti || </l>

                    <l xml:id="SS.1.1.25.1">

                         teṣām āgantavo 'bhighātanimittāḥ || </l>

                    <l xml:id="SS.1.1.25.2">

                         śārīrās tv annapānamūlā vātapittakaphaśoṇitasannipātavaiṣamyanimittāḥ || </l>

                    <l xml:id="SS.1.1.25.3">

                         mānasās tu
                        krodhaśokabhayaharṣaviṣāderṣyābhyasūyādainyamātsaryakāmalobhaprabhṛtaya
                        icchādveṣabhedair bhavanti || </l>

                    <l xml:id="SS.1.1.25.4">

                         svābhāvikās tu kṣutpipāsājarāmṛtyunidrāprakṛtayaḥ || </l>

                    <l xml:id="SS.1.1.26">

                         ta ete manaḥśarīrādhiṣṭhānāḥ || </l>

                    <l xml:id="SS.1.1.27">

                         teṣāṃ saṃśodhanasaṃśamanāhārācārāḥ samyak prayuktā nigrahahetavaḥ || </l>

                    <l xml:id="SS.1.1.28">

                         prāṇināṃ punar mūlam āhāro balavarṇaujasāṃ ca sa ṣaṭsu raseṣv āyattaḥ rasāḥ
                        punar dravyāśrayāḥ dravyāṇi punar oṣadhayaḥ | tās tu dvividhāḥ sthāvarā
                        jaṅgamāś ca || </l>

                    <l xml:id="SS.1.1.29">

                         tāsāṃ sthāvarāś caturvidhāḥ vanaspatayo vṛkṣā vīrudha oṣadhaya iti | tāsu
                        apuṣpāḥ phalavanto vanaspatayaḥ puṣpaphalavanto vṛkṣāḥ pratānavatyaḥ
                        stambinyaś ca vīrudhaḥ phalapākaniṣṭhā oṣadhaya iti || </l>

                    <l xml:id="SS.1.1.30">

                         jaṅgamāḥ khalv api caturvidhāḥ jarāyujāṇḍajasvedajodbhijjāḥ | tatra
                        paśumanuṣyavyālādayo jarāyujāḥ khagasarpasarīsṛpaprabhṛtayo 'ṇḍajāḥ
                            kṛmi<pc> </pc>kīṭa<pc> </pc>pipīlikā<pc> </pc>prabhṛtayaḥ svedajāḥ
                        indragopamaṇḍūkaprabhṛtaya udbhijjāḥ || </l>

                    <l xml:id="SS.1.1.31">

                         tatra sthāvarebhyas tvakpatrapuṣpaphalamūlakandaniryāsasvarasādayaḥ
                        prayojanavantaḥ jaṅgamebhyaś carmanakharomarudhirādayaḥ || </l>

                    <l xml:id="SS.1.1.32">

                         pārthivāḥ suvarṇarajatamaṇimuktāmanaḥśilāmṛtkapālādayaḥ || </l>

                    <l xml:id="SS.1.1.33">

                         kālakṛtāḥ
                        pravātanivātātapacchāyājyotsnātamaḥśītoṣṇavarṣāhorātrapakṣamāsartvayanādayaḥ
                        saṃvatsaraviśeṣāḥ || </l>

                    <l xml:id="SS.1.1.34">

                         ta ete svabhāvata eva doṣāṇāṃ sañcayaprakopapraśamapratīkārahetavaḥ
                        prayojanavantaś ca || </l>

                    <l xml:id="SS.1.1.35">

                         bhavanti cātra ślokāḥ
                        <caesura/>
                         śārīrāṇāṃ vikārāṇām eṣa vargaś caturvidhaḥ |
                        <caesura/>
                         prakope praśame caiva hetur uktaś cikitsakaiḥ || </l>

                    <l xml:id="SS.1.1.36">

                         āgantavas tu ye rogās te dvidhā nipatanti hi |
                        <caesura/>
                         manasy anye śarīre 'nye teṣāṃ tu dvividhā kriyā || </l>

                    <l xml:id="SS.1.1.37">

                         śarīrapatitānāṃ tu śārīravad upakramaḥ |
                        <caesura/>
                         mānasānāṃ tu śabdādir iṣṭo vargaḥ sukhāvahaḥ || </l>

                    <l xml:id="SS.1.1.38">

                         evam etat puruṣo vyādhir auṣadhaṃ kriyā kāla iti catuṣṭayaṃ samāsena
                        vyākhyātam | tatra puruṣagrahaṇāt tatsaṃbhavadravyasamūho bhūtādir uktas
                        tadaṅgapratyaṅgavikalpāś ca tvaṅmāṃsāsthisirāsnāyuprabhṛtayaḥ vyādhigrahaṇād
                        vātapittakaphaśoṇitasannipātavaiṣamyanimittāḥ sarva eva vyādhayo vyākhyātāḥ
                        oṣadhagrahaṇād dravyarasaguṇavīryavipākānām ādeśaḥ kriyāgrahaṇāc chedyādīni
                        snehādīni ca karmāṇi vyākhyātāni kālagrahaṇāt sarvakriyākālānām ādeśaḥ || </l>

                    <l xml:id="SS.1.1.39">

                         bhavati cātra |
                        <caesura/>
                         bījaṃ cikitsitasyaitat samāsena prakīrtitam |
                        <caesura/>
                         saviṃśam adhyāyaśatam asya vyākhyā bhaviṣyati || </l>

                    <l xml:id="SS.1.1.40">

                         tac ca saviṃśam adhyāyaśataṃ pañcasu sthāneṣu
                        sūtranidānaśārīracikitsitakalpeṣv arthavaśāt saṃvibhajya uttare tantre śeṣān
                        arthān vyākhyāsyāmaḥ || </l>



                    <l xml:id="SS.1.1.41">

                         bhavati cātra |
                        <caesura/>
                         svayambhuvā proktam idaṃ sanātanaṃ
                        <caesura/>
                         paṭhed dhi yaḥ kāśipatiprakāśitam |
                        <caesura/>
                         sa puṇyakarmā bhuvi pūjito nṛpair
                        <caesura/>
                         asukṣaye śakrasalokatāṃ vrajet || </l>




                    <p xml:id="SS.1.1">iti suśrutasaṃhitāyāṃ sūtrasthāne vedotpattir nāma prathamo
                        'dhyāyaḥ ||</p>
                </div>


                <div n="2" type="adhyāya">

                    <head>[dvitīyo 'dhyāyaḥ|]</head>

                    <l xml:id="SS.1.2.1">

                         athātaḥ śiṣyopanayanīyam adhyāyaṃ vyākhyāsyāmaḥ || </l>

                    <l xml:id="SS.1.2.2">

                         yathovāca bhagavān dhanvantariḥ || </l>

                    <l xml:id="SS.1.2.3">

                         brāhmaṇakṣatriyavaiśyānām anyatamam anvaya<pc
                            > </pc>vayaḥ<pc/>śīla<pc> </pc>śaurya<pc> </pc>śaucācāra<pc
                            > </pc>vinaya<pc> </pc>śakti<pc> </pc>bala<pc> </pc>medhā<pc
                            > </pc>dhṛti<pc> </pc>smṛti<pc> </pc>mati<pc> </pc>pratipattiyuktaṃ
                            tanu<pc> </pc>jihvauṣṭha<pc> </pc>dantāgram ṛjuvaktrākṣināsaṃ
                        prasannacittavākceṣṭaṃ kleśasahaṃ ca bhiṣak śiṣyam upanayet ato
                        viparītaguṇaṃ nopanayet || </l>

                    <l xml:id="SS.1.2.4">

                         upanayanīyaṃ tu brāhmaṇaṃ praśasteṣu tithikaraṇamuhūrtanakṣatreṣu
                        praśastāyāṃ diśi śucau same deśe caturhastaṃ caturasraṃ sthaṇḍilam upalipya
                        gomayena darbhaiḥ saṃstīrya puṣpair lājabhaktai ratnaiś ca devatāḥ pūjayitvā
                        viprān bhiṣajaś ca tatrollikhyābhyukṣya ca dakṣiṇato brahmāṇaṃ
                        sthāpayitvā'gnim upasamādhāya khadirapalāśadevadārubilvānāṃ samidbhiś
                        caturṇāṃ vā kṣīravṛkṣāṇāṃ (? nyagrodhodumbarāśvatthamadhūkānāṃ )
                        dadhimadhughṛtāktābhir dārvīhaumikena vidhinā sruveṇājyāhutīr juhuyāt
                        sapraṇavābhir mahāvyahṛtibhiḥ tataḥ pratidaivatamṛṣīṃś ca svāhākāraṃ kuryāt
                        śiṣyam api kārayet || </l>

                    <l xml:id="SS.1.2.5">

                         brāhmaṇas trayāṇāṃ varṇānām upanayanaṃ kartum arhati rājanyo dvayasya
                        vaiśyo vaiśyasyaiveti śūdram api kulaguṇasaṃpannaṃ mantravarjam anupanītam
                        adhyāpayed ity eke || </l>

                    <l xml:id="SS.1.2.6">

                         tato 'gniṃ triḥ pariṇīyāgnisākṣikaṃ śiṣyaṃ brūyāt
                        kāmakrodhalobhamohamānāhaṇkārerṣyāpāruṣyapaiśunyānṛtālasyāyaśasyāni hitvā
                        nīcanakharomṇā śucinā kaṣāyavāsasā
                        satyavratabrahmacaryābhivādanatatpareṇāvaśyaṃ bhavitavyaṃ
                        madanumatasthānagamanaśayanāsanabhojanādhyayanapareṇa bhūtvā matpriyahiteṣu
                        vartitavyaṃ ato 'nyathā te vartamānasyādharmo bhavati aphalā ca vidyā na ca
                        prākāśyaṃ prāpnoti || </l>

                    <l xml:id="SS.1.2.7">

                         ahaṃ vā tvayi samyagvartamāne yady anyathādarśī syām enobhāg bhaveyam
                        aphalavidyaś ca || </l>

                    <l xml:id="SS.1.2.8">

                         dvijagurudaridramitrapravrajitopanatasādhvanāthābhyupagatānāṃ
                        cātmabāndhavānām iva svabhaiṣajaiḥ pratikartavyam evaṃ sādhu bhavati
                        vyādhaśākunikapatitapāpakāriṇāṃ ca na pratikartavyaṃ evaṃ vidyā prakāśate
                            mitra<pc> </pc>yaśo<pc> </pc>dharmārtha<pc> </pc>kāmāṃś ca prāpnoti || </l>



                    <l xml:id="SS.1.2.9">

                         bhavataś cātra | kṛṣṇe 'ṣṭamī tannidhane 'hanī dve
                        <caesura/>
                         śukle tathāpy evam ahar dvisandhyam |
                        <caesura/>
                         akālavidyutstanayitnughoṣe
                        <caesura/>
                         svatantrarāṣṭrakṣitipavyathāsu || </l>

                    <l xml:id="SS.1.2.10">

                         śmaśānayānādyatanāhaveṣu
                        <caesura/>
                         mahotsavautpātikadarśaneṣu |
                        <caesura/>
                         nādhyeyam anyeṣu ca yeṣu vaprā
                        <caesura/>
                         nādhīyate nāśucinā ca nityam || </l>

                    <p xml:id="SS1.2.trailer">iti suśrutasaṃhitāyāṃ sūtrasthāne śiṣyopanayanīyo nāma
                        dvitīyo 'dhyāyaḥ ||</p>
                </div>


                <div n="3" type="adhyāya">


                    <head>tṛtīyo 'dhyāyaḥ |</head>

                    <l xml:id="SS.1.3.1">

                         athāto 'dhyayanasaṃpradānīyam adhyāyaṃ vyākhyāsyāmaḥ || </l>

                    <l xml:id="SS.1.3.2">

                         yathovāca bhagavān dhanvantariḥ || </l>

                    <l xml:id="SS.1.3.3">

                         prāgabhihitaṃ saviṃśam adhyāyaśataṃ pañcasu sthāneṣu | tatra
                        sūtrasthānamadhyāyāḥ ṣaṭcatvāriṃśat ṣoḍśa nidānāni daśa śārīrāṇi
                        catvāriṃśaccikitsitāni aṣṭau kalpāḥ taduttaraṃ ṣaṭsāṣṭiḥ || </l>

                    <l xml:id="SS.1.3.4">

                         vedotpattiḥ śiṣyanayas tathā'dhyayanadānikaḥ |
                        <caesura/>
                         prabhāṣaṇāgraharaṇāvṛtucaryātha yāntrikaḥ || </l>

                    <l xml:id="SS.1.3.5">

                         śastrāvacāaraṇaṃ yogyā viśikhā kṣārakalpanam |
                        <caesura/>
                         agnikarmajalaukākhyāvadhyāyau raktavarṇanam || </l>

                    <l xml:id="SS.1.3.6">

                         doṣadhātumalādyānāṃ vijñānādhyāya eva ca |
                        <caesura/>
                         karṇavyadhāmapakvaiṣāvālepo vraṇyupāsanam || </l>

                    <l xml:id="SS.1.3.7">

                         hitāhito vraṇapraśno vraṇāsrāvaś ca yaḥ pṛthak |
                        <caesura/>
                         kṛtyākṛtyavidhirvyādhisamuddeśīya eva ca || </l>

                    <l xml:id="SS.1.3.8">

                         viniścayaḥ śastravidhau pranaṣṭajñānikas tathā |
                        <caesura/>
                         śalyoddhṛtirvraṇajñānaṃ dūtasvapnanidarśanam || </l>

                    <l xml:id="SS.1.3.9">

                         pañcendriyaṃ tathā chāyā svabhāvādvaikṛtaṃ tathā |
                        <caesura/>
                         vāraṇo yuktasenīya āturakramabhūnikau || </l>

                    <l xml:id="SS.1.3.10">

                         miśrakākhyo dravyagaṇaḥ saṃśuddhau śamane ca yaḥ |
                        <caesura/>
                         dravyādīnāṃ ca vijñānaṃ viśeṣo dravyago 'paraḥ || </l>

                    <l xml:id="SS.1.3.11">

                         rasajñānaṃ vamanārthamadhyāyo recanāya ca |
                        <caesura/>
                         dravaddravyavidhistadvadannapānavidhis tathā || </l>

                    <l xml:id="SS.1.3.12">

                         sūcanāt sūtraṇāccaiva savanāccārthasantateḥ |
                        <caesura/>
                         ṣaṭcatvāriṃśadadhyāyaṃ sūtrasthānaṃ pracakṣate || </l>

                    <l xml:id="SS.1.3.13">

                         vātavyādhikamarśāṃsi sāśmariś ca bhagandaraḥ |
                        <caesura/>
                         kuṣṭhamehodarā mūḍho vidradhiḥ parisarpaṇam || </l>

                    <l xml:id="SS.1.3.14">

                         granthivṛddhikṣudraśūkabhaknāś ca mukharogikam |
                        <caesura/>
                         hetulakṣaṇanirdeśānnidānānīti ṣoḍaśa || </l>

                    <l xml:id="SS.1.3.15">

                         bhūtacintā rajaḥśuddhirgarbhāvakrāntireva ca |
                        <caesura/>
                         vyākaraṇaṃ ca garbhasya śarīrasya ca yatsmṛtam || </l>

                    <l xml:id="SS.1.3.16">

                         pratyekaṃ marmanirdeśaḥ sirāvarṇanam eva ca |
                        <caesura/>
                         sirāvyadho dhamanīnāṃ garbhiṇyā vyākṛtis tathā || </l>

                    <l xml:id="SS.1.3.17">

                         nirdiṣṭāni daśaitāni śārīrāṇi maharṣiṇā |
                        <caesura/>
                         vijñānārthaṃ śarīrasya bhiṣajāṃ yoginām api || </l>

                    <l xml:id="SS.1.3.18">

                         dvivraṇīyo vraṇaḥ sadyo bhagnānāṃ vātarogikam |
                        <caesura/>
                         mahāvātikamarśāṃsi sāśmariś ca bhagandaraḥ || </l>

                    <l xml:id="SS.1.3.19">

                         kuṣṭhānāṃ mahatāṃ cāpi maihikaṃ paiḍakaṃ tathā |
                        <caesura/>
                         makhumehacikitsā ca tathā codariṇām api || </l>

                    <l xml:id="SS.1.3.20">

                         mūḍhagarbhacikitsā ca vidradhīnāṃ visarpiṇām |
                        <caesura/>
                         granthivṛddhyupadaṃśānāṃ tathā ca kṣudrarogikam || </l>

                    <l xml:id="SS.1.3.21">

                         śūkadoṣacikitsā ca tathā ca mukharogiṇām |
                        <caesura/>
                         śophasyānāgatānāṃ ca niṣedho miśrakaṃ tathā || </l>

                    <l xml:id="SS.1.3.22">

                         vājīkaraṃ ca yat kṣīṇe sarvābādhaśamo 'pi ca |
                        <caesura/>
                         medhāyuṣkaraṇaṃ cāpi svabhāvavyādhivāraṇam || </l>

                    <l xml:id="SS.1.3.23">

                         nivṛttasaṃtāpakaraṃ kīrtitaṃ ca rasāyanam |
                        <caesura/>
                         snehopayaugikaḥ svedo vamane ca virecane || </l>

                    <l xml:id="SS.1.3.24">

                         tayor vyāpaccikitsā ca netrabastivibhāgikaḥ |
                        <caesura/>
                         netrabastivipatsiddhis tathā cottarabastikaḥ || </l>

                    <l xml:id="SS.1.3.25">

                         nirūhakramasaṃjñaś ca tathaivāturasaṃjñakaḥ |
                        <caesura/>
                         dhūmanasyavidhiś cāntyaś catvāriṃśad iti smṛtāḥ || </l>

                    <l xml:id="SS.1.3.26">

                         prāyaścittaṃ praśamanaṃ cikitsā śāntikarma ca |
                        <caesura/>
                         paryāyāstasya nirdeśāccikitsāsthānamucyate || </l>

                    <l xml:id="SS.1.3.27">

                         annasya rakṣā vijñānaṃ sthāvarasyetarasya ca |
                        <caesura/>
                         sarpadaṣṭaviṣajñānaṃ tasyaiva ca cikitsitam || </l>

                    <l xml:id="SS.1.3.28">

                         dundubher mūṣikāṇāṃ ca kīṭānāṃ kalpa eva ca |
                        <caesura/>
                         aṣṭau kalpāḥ samākhyātā viṣabheṣajakalpanāt || </l>

                    <l xml:id="SS.1.3.29">

                         adhyāyānāṃ śataṃ viṃśamevam etad udīritam |
                        <caesura/>
                         ataḥ paraṃ svanāmnaiva tantramuttaramucyate || </l>

                    <l xml:id="SS.1.3.30">

                         adhikṛtya kṛtaṃ yasmāttantram etad upadravān |
                        <caesura/>
                         opadravika ity eṣa tasyāgryatvān nirucyate || </l>

                    <l xml:id="SS.1.3.31">

                         sandhau vartmani śukle ca kṛṣṇe sarvatra dṛṣṭiṣu |
                        <caesura/>
                         saṃvijñānārthamadhyāyā gadānāṃ tu prati prati || </l>

                    <l xml:id="SS.1.3.32">

                         cikitsāpravibhāgīyo vātābhiṣyandavāraṇaḥ |
                        <caesura/>
                         paittasya ślaiṣmikasyāpi raudhirasya tathaiva ca | </l>

                    <l xml:id="SS.1.3.33">

                         lekhyabhedyaniṣedhau ca chedyānāṃ vartmadṛṣṭiṣu |
                        <caesura/>
                         kriyākalpo 'bhighātaś ca karṇotthāstaccikitsitam || </l>

                    <l xml:id="SS.1.3.34">

                         ghrāṇotthānāṃ ca vijñānaṃ tadgadapratiṣedhanam |
                        <caesura/>
                         pratiśyāyaniṣedhaś ca śirogadavivecanam || </l>

                    <l xml:id="SS.1.3.35">

                         cikitsā tadgadānāṃ ca śālākyaṃ tantramucyate |
                        <caesura/>
                         navagrahākṛtijñānaṃ skandasya ca niṣedhanam || </l>

                    <l xml:id="SS.1.3.36">

                         apasmāraśakunyoś ca revatyāś ca punaḥ pṛthak |
                        <caesura/>
                         pūtanāyās tathā'ndhāyā maṇḍikā śītapūtanā || </l>

                    <l xml:id="SS.1.3.37">

                         naigameśacikitsā ca grahotpattiḥ sayonijā |
                        <caesura/>
                         kaumāratantram ity etac chārīreṣu ca kīrtitam || </l>

                    <l xml:id="SS.1.3.38">

                         jvarātisāraśoṣāṇāṃ gulmahṛdrogiṇām api |
                        <caesura/>
                         pāṇḍūnāṃ raktapittasya mūrcchāyāḥ pānajāś ca ye || </l>

                    <l xml:id="SS.1.3.39">

                         tṛṣṇāyāś chardihikkānāṃ niṣedhaḥ śvāsakāsayoḥ |
                        <caesura/>
                         svarabhedacikitsā ca kṛmyudāvartinoḥ prthak || </l>

                    <l xml:id="SS.1.3.40">

                         visūcikārocakayor mūtrāghātavikṛcchrayoḥ |
                        <caesura/>
                         iti kāyacikitsāyāḥ śeṣam atra prakīrtitam || </l>

                    <l xml:id="SS.1.3.41">

                         amānuṣaniṣedhaś ca tathā+āpasmāriko 'paraḥ |
                        <caesura/>
                         unmādapratiṣedhaś ca bhūtavidyā nirucyate || </l>

                    <l xml:id="SS.1.3.42">

                         rasabhedāḥ svasthavṛttiryuktayastāntrikāś ca yāḥ |
                        <caesura/>
                         doṣabhedā iti jñeyā adhyāyāstantrabhūṣaṇāḥ || </l>

                    <l xml:id="SS.1.3.43">

                         śreṣṭhatvād uttaraṃ hy etat tantram āhur maharṣayaḥ |
                        <caesura/>
                         bahvarthasaṃgrahāc chreṣṭham uttaraṃ cāpi paścimam || </l>

                    <l xml:id="SS.1.3.44">

                         śālākyatantraṃ kaumāraṃ cikitsā kāyikī ca yā |
                        <caesura/>
                         bhūtavidyeti catvāri tantre tūttarasaṃjñite || </l>

                    <l xml:id="SS.1.3.45">

                         vājīkaraṃ cakitsāsu rasāyanavidhis tathā |
                        <caesura/>
                         viṣatantraṃ punaḥ kalpāḥ śalyajñānaṃ samantataḥ || </l>

                    <l xml:id="SS.1.3.46">

                         ity aṣṭāṅgam idaṃ tantram ādidevaprakāśitam |
                        <caesura/>
                         vidhinā'dhītya yuñjānā bhavanti prāṇadā bhuvi || </l>

                    <l xml:id="SS.1.3.47">

                         etad dhy avaśyam adhyeyaṃ adhītya ca karmāpy avaśyam upāsitavyaṃ ubhayajño
                        hi bhiṣak rājārho bhavati || </l>

                    <l xml:id="SS.1.3.48">

                         bhavanti cātra |
                        <caesura/>
                         yas tu kevalaśāstrajñaḥ karmasva pariniṣṭhitaḥ |
                        <caesura/>
                         sa muhyaty āturaṃ prāpya prāpya bhīrur ivāhavam || </l>

                    <l xml:id="SS.1.3.49">

                         yas tu karmasu niṣṇāto dhārṣṭyāc chāstrabahiṣkṛtaḥ |
                        <caesura/>
                         sa satsu pūjāṃ nāpnoti vadhaṃ cārhati rājataḥ || </l>

                    <l xml:id="SS.1.3.50">

                         ubhāv etāv anipuṇāv asamarthau svakarmaṇi |
                        <caesura/>
                         ardhavedadharāv etāv ekapakṣāv iva dvijau || </l>

                    <l xml:id="SS.1.3.51">

                         oṣadhyo 'mṛtakalpās tu śastrāśaniviṣopamāḥ |
                        <caesura/>
                         bhavanty ajñair upahṛtās tasmād etān vivarjayet || </l>

                    <l xml:id="SS.1.3.52">

                         snehādiṣv anabhijñā ye chedyādiṣu ca karmasu |
                        <caesura/>
                         te nihanti janaṃ lobhāt kuvaidyā nṛpadoṣataḥ || </l>

                    <l xml:id="SS.1.3.53">

                         yas tūbhayajño matimān sa samartho 'rthasādhane |
                        <caesura/>
                         āhave karma nirvoḍhuṃ dvicakraḥ syandano yathā || </l>

                    <l xml:id="SS.1.3.54">

                         atha vatsa tad etad adhyeyaṃ tathā tathopadhāraya mayā procyamānaṃ atha
                        śucaye kṛtottarāsaṅgāyāvyākulayopasthitāyādhyayanakāle śiṣyāya yathāśakti
                        gurur upadiśet padaṃ pādaṃ ślokaṃ vā te ca padapādaślokābhūyaḥ
                        krameṇānusaṃdheyāḥ evam ekaikaśo ghaṭayed ātmanā cānupaṭhet adrutam
                        avilambitam aviśaṇkitam ananunāsikaṃ vyaktākṣram apīḍitavarṇam
                        akṣibhruvauṣṭhahastair anabhinītaṃ susaṃskṛtaṃ nātyuccair nātinīcaiś ca
                        svaraiḥ paṭhet | na cāntareṇa kaścid vrajet tayor adhīyānayoḥ || </l>

                    <l xml:id="SS.1.3.55">

                         bhavataś cātra |
                        <caesura/>
                         śucir guruparo dakṣas tandrānidrāvivarjitaḥ |
                        <caesura/>
                         paṭhann etena vidhinā śiṣyaḥ śāstrāntam āpnuyāt || </l>

                    <l xml:id="SS.1.3.56">

                         vāksauṣṭhave 'rthavijñāne prāgalbhye karmanaipuṇe |
                        <caesura/>
                         tadabhyāse ca siddhau ca yatetādhyayanāntagaḥ || </l>
                    <p ana="trailer">iti suśrutasaṃhitāhaṃ sūtrasthāne 'dhyayanasaṃpradānīyo nāma
                        tṛtīyo 'dhyāyaḥ ||</p>
                </div>

                <div n="4" type="adhyāya">

                    <head>caturtho 'dhyāyaḥ |</head>

                    <l xml:id="SS.1.4.1">

                         athātaḥ prabhāṣaṇīyam adhyāyaṃ vyākhyāsyāmaḥ || </l>

                    <l xml:id="SS.1.4.2">

                         yāthovāca bhagavān dhanvantariḥ || </l>

                    <l xml:id="SS.1.4.3">

                         adhigatam apy adhyayanam aprabhāṣitam arthataḥ kharasya candanabhāra iva
                        kevalaṃ pariśramakaraṃ bhavati || </l>

                    <l xml:id="SS.1.4.4">

                         bhavati cātra |
                        <caesura/>
                         yathā kharaś candanabhāravāhī bhārasya vettā na tu candanasya |
                        <caesura/>
                         evaṃ hi śāstrāṇi baḥūny adhītya cārtheṣu mūḍhāḥ kharavad vahanti || </l>

                    <l xml:id="SS.1.4.5">

                         tasmāt saviṃśam adhyāyaśatam anupadapādaślokam anuvarṇayitavyam
                        anuśrotavyaṃ ca kasmāt sūkṣmā hi
                        dravyarasaguṇavīryavipākadoṣadhātumalāśayamarmasirāsnāyusandhyasthigarbhasaṃbhavadravyasamūhavibhāgās
                        tathā pranaṣṭaśalyoddharaṇavraṇaviniścayabhagnavikalpāḥ sādhyayāpy
                        apratyākhyeyatā ca vikārāṇām evam ādayaś cānye sahasraśo viśeṣā ye
                        vicintyamānā vimalavipulabuddher api buddhim ākulīkuryuḥ kiṃ punar
                        alpabuddheḥ tasmād avaśyam anupadapādaślokam anuvarṇayitavyam anuśrotavyaṃ
                        ca || </l>

                    <l xml:id="SS.1.4.6">

                         anyaśāstropapannānāṃ cārthānām ihopanītānām arthavaśāt teṣāṃ tad vidyebhya
                        eva vyākhyānam anuśrotavyaṃ kasmāt na hy ekasmin śāstre śakyaḥ
                        sarvaśāstrāṇām avarodhaḥ kartum || </l>

                    <l xml:id="SS.1.4.7">

                         bhavanti cātra |
                        <caesura/>
                         ekaṃ śāstram adhīyāno na vidyāc chāstraniścayam |
                        <caesura/>
                         tasmād bahuśrutaḥ śāstraṃ vijānīyāc cikitsakaḥ || </l>

                    <l xml:id="SS.1.4.8">

                         śāstraṃ gurumukhodgīrṇam ādāyopāsya cāsakṛt |
                        <caesura/>
                         yaḥ karma kurute vaiyaḥ sa vaidyo 'nye tu taskarāḥ || </l>

                    <l xml:id="SS.1.4.9">

                         aupadhenavam aurabhraṃ sauśrutaṃ pauṣkalāvatam |
                        <caesura/>
                         śeṣāṇāṃ śalyatantrāṇāṃ mūlāny etāni nirdiśet || </l>

                    <p ana="1.4.trailer">iti suśrutasaṃhitāyāṃ sūtrasthāne prabhāṣanīyo nāma
                        caturtho 'dhyāyaḥ ||</p>
                </div>

                <div n="5" type="adhyāya">
                    <head>pañcamo 'dhyāyaḥ |</head>

                    <l xml:id="SS.1.5.1">

                         athāto 'gropaharaṇīyam adhyāyaṃ vyākhyāsyāmaḥ || </l>

                    <l xml:id="SS.1.5.2">

                         yathovāca bhagavān dhanvantariḥ || </l>

                    <l xml:id="SS.1.5.3">

                         trividhaṃ karma pūrvakarma pradhānakarma paścātkarmeti tadvyādhīṃ prati
                        pratyupadekṣyāmaḥ || </l>

                    <l xml:id="SS.1.5.4">

                         asmin śāstre śāstrakarmaprākhānyācchastrakarmaiva tāvat pūrvam
                        upadekṣyāmastatsambhārāṃś ca || </l>

                    <l xml:id="SS.1.5.5">

                         tac ca śastrakarmā'ṣṭavidhaṃ tad yathā chedyaṃ bhedyaṃ lekhyaṃ vedhyaṃ
                        eṣyaṃ āhāryaṃ visrāvyaṃ sīvyam iti || </l>

                    <l xml:id="SS.1.5.6">

                         ato 'nyataṃ karma cikīrśatā vaidyena pūrvamevopakalpayitavyāni
                        yantraśastrakṣārāgniśalākāśṛṅgajalaukālābūjāmbavauṣṭhapicuprotasūtrapatrapaṭṭamadhughṛtavasāpayastailatarpaṇakaṣāyālepanakalkavyajanaśītoṣṇodakakaṭāhādīni
                        parikarmiṇaś ca snigdhāḥ sthirā balavantaḥ || </l>

                    <l xml:id="SS.1.5.7">

                         tataḥ praśasteṣu tithikaraṇamuhūrtanakṣatreṣu dadhyakṣatānnapānaratnair
                        agniṃ viprān miṣajaś cārcayitvā kṛtabalimaṅgalasvastivācanaṃ
                        laghubhuktavantaṃ prāṅnukhamāturam upaveśya yantrayitvā pratyṅnukho vaidyo
                        marmasirāsnāyusandhyasthidhamanīḥ pariharan anulomaṃ śastraṃ
                        nidadhyādāpūyadarśanāt sakṛdevāpaharecchastramāśu ca mahatsv api ca pākeṣu
                        dvyaṅgulāntaraṃ tryaṅgulāntaraṃ vā śastrapadam uktam || </l>

                    <l xml:id="SS.1.5.8">

                         tatrāyato viṣālaḥ samaḥ suvibhakto nirāśraya iti vraṇaguṇāḥ </l>

                    <l xml:id="SS.1.5.9">

                         bhavatś cātra |
                        <caesura/>
                         āyataś ca viśālaś ca suvibhakto nirāśrayaḥ |
                        <caesura/>
                         prāptakālakṛtaś cāpi vraṇaḥ karmaṇi śasyate || </l>

                    <l xml:id="SS.1.5.10">

                         śauryam āśukriyā śastrataikṣṇyam asvedavepathu |
                        <caesura/>
                         asaṃmohaś ca vaidyasya śastrakarmaṇi śasyate || </l>

                    <l xml:id="SS.1.5.11">

                         ekena vā vraṇenā'ṣudhyamāne nā'ntarā buddhyā'vekṣyāparān vraṇān kuryāt || </l>

                    <l xml:id="SS.1.5.12">

                         bhavati cātra |
                        <caesura/>
                         yato yato gatiṃ vidyādutsaṅgo yatra yatra ca |
                        <caesura/>
                         tatra tatra vraṇaṃ kuryād yathā doṣo na niṣṭhati || </l>

                    <l xml:id="SS.1.5.13">

                         tatra bhrūgaṇḍaśaṅkhalalāṭākṣipuṭauṣṭhadantaveṣṭakakṣākukṣivaṅkṣaṇeṣu tiyak
                        cheda uktaḥ || (?</l>

                    <l xml:id="SS.1.5.14">

                         candramaṇḍalavacchedān pāṇipādeṣu kārayet |
                        <caesura/>
                         ardhacandrākṛtīṃś cāpi gude meḍhre ca buddhimān ||) </l>

                    <l xml:id="SS.1.5.15">

                         anyathā tu sirāsnāyucchedanaṃ atimātraṃ vedanā cirādvraṇasaṃroho
                        māṃsakandīprādurbhāvaś ceti || </l>

                    <l xml:id="SS.1.5.16">

                         mūḍhagarbhodarārśo 'śmarībhagandaramukharogeṣv abhuktavataḥ karma kurvīta
                        || </l>

                    <l xml:id="SS.1.5.17">

                         tataḥ śastram avacārya śītābhir adbhir āturam āśvāsya samantāt
                        paripīḍyāṅgulyā vraṇam abhimṛdya(ā.jya) prakṣālya kaṣāyeṇa protenodakam
                        ādāya tilakalkamadhusarpiḥpragāḍhāmauṣadhayuktāṃ nātisnigdhāṃ nātirūkṣāṃ
                        vartiṃ praṇidadhyāt tataḥ kalkenācchādya ghanāṃ kavalikāṃ dattvā
                        vastrapaṭṭena badhnīyāt vedanārakṣoghnair dhūpair dhūpayet rakṣoghnaiś ca
                        mantnrai rakṣāṃ kurvīta || </l>

                    <l xml:id="SS.1.5.18">

                         tato guggulva<pc> </pc>guru<pc> </pc>sarjarasa<pc> </pc>vacā<pc
                            > </pc>gaurasarṣapa<pc> </pc>cūrṇair lavaṇa<pc> </pc>nimba<pc
                            > </pc>patra<pc> </pc>vimiśrair ājyayuktair dhūpayet ājyaśeṣeṇa cāsya
                        prāṇān samālabheta || </l>

                    <l xml:id="SS.1.5.19">

                         udakumbhāc cāpo gṛhītvā prokṣayan rakṣākarma kuryāt ||
                        <caesura/>
                         tad vakṣyāmaḥ </l>

                    <l xml:id="SS.1.5.20">

                         kṛtyānāṃ pratighātārthaṃ tathā rakṣobhayasya ca |
                        <caesura/>
                         rakṣākarma kariṣyāmi brahmā tad anumanyatām || </l>

                    <l xml:id="SS.1.5.21">

                         nāgāḥ piśācā gandharvāḥ pitaro yakṣarākṣasāḥ |
                        <caesura/>
                         abhidravanti ye ye tvāṃ brahmādyā ghnantu tān sadā || </l>

                    <l xml:id="SS.1.5.22">

                         pṛthivyām antarīkṣe ca ye caranti niśācarāḥ |
                        <caesura/>
                         dikṣu vāstunivāsāś ca pāntu tvāṃ te namaskṛtāḥ || </l>

                    <l xml:id="SS.1.5.23">

                         pāntu tvāṃ munayo brāhayā divyā rājarṣayas tathā |
                        <caesura/>
                         parvatāś caiva nadyaś ca sarvāḥ sarve ca sāgarāḥ || </l>

                    <l xml:id="SS.1.5.24">

                         sgnī rakṣatu te jihvāṃ prāṇān vāyus tathaiva ca |
                        <caesura/>
                         somo vyānam apāna te parjanyaḥ parirakṣatu || </l>

                    <l xml:id="SS.1.5.25">

                         udānaṃ vidyutaḥ pāntu samānaṃ stanayitnavaḥ |
                        <caesura/>
                         balam indro balapatir manur manye matiṃ tathā || </l>

                    <l xml:id="SS.1.5.26">

                         kāmāṃs te pāntu gandharvāḥ sattvam indro 'bhir akṣatu |
                        <caesura/>
                         prajñāṃ te varuṇo rājā samudro nābhimaṇḍalam || </l>

                    <l xml:id="SS.1.5.27">

                         cakṣuḥ sūryo diśaḥ śrotre candramāḥ pātu te manaḥ |
                        <caesura/>
                         nakṣatrāṇi sadā rūpaṃ chāyāṃ pāntu niśāstava || </l>

                    <l xml:id="SS.1.5.28">

                         retastvāpyāyayantvāpo romāṇyoṣadhayas tathā |
                        <caesura/>
                         ākāśaṃ khāni te pātu dehāṃ tava vasundharā || </l>

                    <l xml:id="SS.1.5.29">

                         vaiṣvānaraḥ śiraḥ pātu viṣṇustava parākramam |
                        <caesura/>
                         pauruśaṃ puruṣaśreṣṭho brahmā+ātmānaṃ dhruvo bhruvau || </l>

                    <l xml:id="SS.1.5.30">

                         etā dehe viśeṣeṇa tava nityā hi devatāḥ |
                        <caesura/>
                         etās tvāṃ satataṃ pāntu dīrgham āyur avāpnuhi || </l>

                    <l xml:id="SS.1.5.31">

                         svasti te bhagavān brahmā svasti devāś ca kurvatām | [
                        <caesura/>
                         svasti te candrasūryau ca svasti nāradaparvatau |]
                        <caesura/>
                         svastyagniś caiva vāyuś ca svasti devāḥ sahendragāḥ || </l>

                    <l xml:id="SS.1.5.32">

                         pitāmahakṛtā rakṣā svastyāyurvardhatāṃ tava |
                        <caesura/>
                         ītayaste praśāmyantu sadā bhava gatavyathaḥ || </l>

                    <l xml:id="SS.1.5.33">

                         iti svāhā ||
                        <caesura/>
                         etair vedātmakair mantraiḥ iṛtyāvyādhivināśanaiḥ |
                        <caesura/>
                         mayaivaṃ kṛtarakṣas tvaṃ dīrgham āyur avāpnuhi || </l>

                    <l xml:id="SS.1.5.34">

                         tataḥ kṛtarakṣamāturamāgāraṃ praveśya ācārikam ādiśet || </l>

                    <l xml:id="SS.1.5.35">

                         tatastṛtīye 'hani vimucyaivam eva badhnīyād vastrapaṭṭena na cainaṃ
                        tvaramāṇo 'paredyur mokṣayet || </l>

                    <l xml:id="SS.1.5.36">

                         dvitīyadivasaparimokṣaṇād vigrathito vraṇaś cirād upasaṃrohati tīvrarujaś
                        ca bhavati || </l>

                    <l xml:id="SS.1.5.37">

                         ata ūrdhvaṃ doṣakālabalādīn avekṣya kaṣāyālepanabandhāhārācārān vedadhyāt
                        || </l>

                    <l xml:id="SS.1.5.38">

                         na cainaṃ tvaramāṇaḥ sāntardoṣaṃ ropayet sa hy alpenāpyapacāreṇābhyantaram
                        utsaṅgaṃ kṛtvā bhūyo 'pi vikaroti | </l>

                    <l xml:id="SS.1.5.39">

                         bhavanti cātra ||
                        <caesura/>
                         tasmād antarbahiś caiva suśuddhaṃ ropayed vraṇam |
                        <caesura/>
                         rūḍhe 'pyajīrṇavyāyāmavyavāyādīn vivarjayet | </l>

                    <l xml:id="SS.1.5.39ef">

                         harṣaṃ krodhaṃ bhayaṃ cāpi yāvat sthairyopasaṃbhavāt || </l>

                    <l xml:id="SS.1.5.40">

                         hemante śiśire caiva vasante cāpi mokṣayet |
                        <caesura/>
                         tryahāddvyahāccharadgrīṣmavarṣāsv api ca buddhimān || </l>

                    <l xml:id="SS.1.5.41">

                         atipātiṣu rogeṣu necchedvidhimimaṃ bhiṣak |
                        <caesura/>
                         pradīptāgāravacchīghraṃ tatra kuryāt pratikriyām || </l>

                    <l xml:id="SS.1.5.42">

                         yāvedanā śastranipātajātā tīvrā śarīraṃ pradunoti jantoḥ |
                        <caesura/>
                         ghṛtena sā śāntim upaiti siktā koṣṇena yaṣṭīmadhukānvitena || </l>
                    <p ana="trailer">iti suśrutasaṃhitāyāṃ sūtrsthāne 'gropaharaṇīyo nāma pañcamo
                        'dhyāyaḥ ||</p>
                </div>
                <div n="6" type="adhyāya">
                    <head>śaṣṭho 'dhyāyaḥ |</head>

                    <l xml:id="SS.1.6.1">

                         athāta ṛtucaryam adhyāyaṃ vyākhyāsyāmaḥ || </l>

                    <l xml:id="SS.1.6.2">

                         yathovāca bhagavān dhanvantariḥ || </l>

                    <l xml:id="SS.1.6.3">

                         kālo hi nāma bhagavān svayambhur anādimadhyanidhano 'tra rasavyāpatsampattī
                        jīvitamaraṇe ca manuṣyāṇām āyatte | sa sūkṣmām api kalāṃ na līyata iti kālaḥ
                        saṃkalayati kālayati vā bhūtānīti kālaḥ || </l>

                    <l xml:id="SS.1.6.4">

                         tasya saṃvatsarātmano bhagavān ādityo gativiśeṣeṇa
                        nimeṣakāṣṭhākalāmuhūrtāhorātrapakṣamāsartvayanasaṃvatsarayugapravibhāgaṃ
                        karoti || </l>

                    <l xml:id="SS.1.6.5">

                         tatra laghvakṣaroccāraṇamātro 'kṣinimeṣaḥ pañcadaśā'kṣinimeṣāḥ kāṣṭhā
                        triṃśatkāṣṭhāḥ kalā viṃśatikalo muhūrtaḥ kalādaśabhāgaś ca triṃśanmuhūrtam
                        ahorātraṃ pañcadaśāhorātrāṇi pakṣaḥ sa ca dvividhaḥ śuklaḥ kṛṣṇaś ca tau
                        māsaḥ || </l>

                    <l xml:id="SS.1.6.6">

                         tatra māghādayo dvādaśa māsāḥ saṃvatsaraḥ dvimāsikam ṛtuṃ kṛtva ṣaḍṛtavo
                        bhavanti te śiśiravasantagrīṣmavarṣāśaraddhemantāḥ teṣaṃ tapastapsyau
                        śiśiraḥ madhumādhavau vasantaḥ śuciśukrau grīṣmaḥ nabhonabhasyau varśāḥ
                        iṣorjau śarat sahaḥsahasyau hemanta iti || </l>

                    <l xml:id="SS.1.6.7">

                         ta ete śītoṣṇavarṣalakṣaṇāś candrād ity ayoḥ kālavibhāgakaratvād ayane dve
                        bhavato dakṣiṇam uttaraṃ ca | tayor dakṣiṇaṃ varṣāśaraddhemantāḥ teṣu
                        bhagavān āpyāyate somaḥ amlalavaṇamadhurāś ca rasā balavanto bhavanti
                        uttarottaraṃ ca sarvaprāṇināṃ balam abhivardhate | uttaraṃ ca
                        śiśiravasantagrīṣmāḥ teṣu bhagavān āpyāyate 'rkaḥ tiktakaṣāyakaṭukāś ca rasā
                        balavanto bhavanti uttarottaraṃ ca sarvaprāṇināṃ balam apahīyate || </l>

                    <l xml:id="SS.1.6.8">

                         bhavati cātra |
                        <caesura/>
                         śītāṃśuḥ kledayaty urvīṃ vivasvān śoṣayaty api |
                        <caesura/>
                         tāv ubhāv api saṃśritya vāyuḥ pālayati prajāḥ || </l>

                    <l xml:id="SS.1.6.9">

                         atha khalv ayane dve yugapat saṃvatsaro bhavati te tu pañca yugam iti
                        saṃjñāṃ labhante sa eṣa nimeṣādir yugaparyantaḥ kālaś cakravat
                        parivartamānaḥ kālacakram ucyata ity eke || </l>

                    <l xml:id="SS.1.6.10">

                         iha tu varṣāśaraddhemantavasantagrīṣmaprāvṛṣaḥ ṣaḍṛtavo bhavanti
                        doṣopacayaprakopopaśamanimittaṃ te tu bhādrapadādyena dvimāsikena vyākhyātāḥ
                        tad yathā bhādrapadāśvayujau varṣāḥ kārtikamārgaśīrṣau śarat pauṣamāghau
                        hemantaḥ phālgunacaitrau vasantaḥ vaiśākhajyeṣṭhau grīṣmaḥ āṣāḍhaśrāvaṇau
                        prāvṛḍ iti || </l>

                    <l xml:id="SS.1.6.11">

                         tatra varṣāsv oṣadhayas taruṇyo 'lpavīryā āpaś cāprasannāḥ kṣitimalaprāyāḥ
                        tā upayujyamānā nabhasi meghāvatate jalapraklinnāyāṃ bhūmau klinnadehānāṃ
                        prāṇināṃ śīta<pc> </pc>vāta<pc> </pc>viṣṭambhitāgnīnāṃ vidahyante vidāhāt
                        pittasaṃcayam āpādayanti sa saṃcayaḥ śaradi praviralameghe viyaty upaśuṣyati
                        paṅke 'rka<pc> </pc>kiraṇa<pc> </pc>pravilāyitaḥ paittikān vyādhīn janayati
                        | tā evauṣadhayaḥ kālapariṇāmāt pariṇatavīryā balavatyo hemante bhavanty
                        āpaś ca prasannāḥ snigdhā atyarthaṃ gurvyaś ca tā upayujyamānā
                        mandakiraṇatvād bhānoḥ satuṣārapa<pc> </pc>vanopa<pc
                            > </pc>stambhita<pc> </pc>dehānāṃ dehinām avidagdhāḥ snehāc chaityād
                        gauravād upalepāc ca śleṣmasaṃcayam āpādayanti sa saṃcayo vasante
                            'rka<pc> </pc>raśmi<pc> </pc>pravilāyita īṣatstabdhadehānāṃ dehināṃ
                        ślaiṣmikān vyādhīn janayati | tā evauṣadhayo nidāghe niḥsārā rūkṣā atimātraṃ
                        laghvyo bhavanty āpaś ca tā upayujyamānāḥ sūryapratāpopaśoṣitadehānāṃ
                        dehināṃ raukṣyāl laghutvād vaiśadyāc ca vāyoḥ saṃcayam āpādayanti sa
                        saṃcayaḥ prāvṛṣi cātyarthaṃ jalopaklinnāyāṃ bhūmau klinnadehānāṃ prāṇināṃ
                        śītavātavarṣerito vātikān vyādhīn janayati | evam eṣa doṣāṇāṃ
                        saṃcayaprakopahetur uktaḥ ||</l>

                    <!-- The number 12 is left out in the vulgate -->


                    <l xml:id="SS.1.6.13">

                         tatra varśāhemantagrīṣmeṣu saṃcitānāṃ doṣāṇāṃ śaradvasantaprāvṛṭsu ca
                        prakupitānāṃ nirharaṇaṃ kartavyam || </l>

                    <l xml:id="SS.1.6.14">

                         tatra paittikānāṃ vyādhīnām upaśamo hemante ślaiṣmikāṇāṃ nidāghe vātikānāṃ
                        śaradi svabhāvata eva ta ete saṃcayaprakopopaśamā vyākhyātāḥ || </l>

                    <l xml:id="SS.1.6.15">

                         tatra pūrvāhṇe vasantasya liṅgaṃ madhyāhne grīṣmasya aparāhṇe prāvṛṣaḥ
                        pradoṣe vārṣikāṃ śāradam ardharātre pratyuṣasi haimantam upalakṣayet evam
                        ahorātram api varṣam iva śītoṣṇavarṣalakṣaṇaṃ doṣopacayaprakopopaśamair
                        jānīyāt || </l>

                    <l xml:id="SS.1.6.16">

                         tatra avyāpanneṣv ṛtuṣv avyāpannā oṣadhayo bhavanty āpaś ca tā
                        upayujyamānāḥ prāṇāyurbalavīryaujaskaryo bhavanti || </l>

                    <l xml:id="SS.1.6.17">

                         teṣāṃ punar vyāpado 'dṛṣṭakāritāḥ ṣītoṣṇavātavarṣāṇi khalu viparītāny
                        oṣadhīr vyāpādayanty apaś ca || </l>

                    <l xml:id="SS.1.6.18">

                         tāsām upayogād vividharogaprādurbhāvo marako vā bhaved iti || </l>

                    <l xml:id="SS.1.6.19">

                         tatra avyāpannānām oṣadhīnām apāṃ copayogaḥ || </l>

                    <l xml:id="SS.1.6.20">

                         kadācid avyāpanneṣv apy ṛtuṣu kṛtyābhiśāparakṣaḥkrodhādharmair
                        upadhvasyante janapadāḥ viṣauṣadhipuṣpagandhena vāyunopanītenākramyate yo
                        deśas tatra doṣaprakṛtyaviśeṣeṇa kāsaśvāsavamathupratiśyāyaśirorugjvarair
                        upatapyante grahanakṣatracaritair vā
                        gṛhadāraśayanāsanayānavāhanamaṇiratnopakaraṇagarhitalakṣaṇanimittaprādurbhāvair
                        vā || </l>

                    <l xml:id="SS.1.6.21">

                         tatra sthāna<pc> </pc>parityāga<pc> </pc>śāntikarma<pc
                            > </pc>prāyaścitta<pc> </pc>maṅgala<pc> </pc>japa<pc
                            > </pc>homopahārejyāñjali<pc> </pc>namaskāra<pc> </pc>tapo<pc
                            > </pc>niyama<pc> </pc>dayā<pc> </pc>dāna<pc
                            > </pc>dīkṣābhyupagama<pc> </pc>devatā<pc> </pc>brāhmaṇa<pc
                            > </pc>guru<pc> </pc>parair bhavitavyaṃ evaṃ sādhu bhavati || </l>

                    <l xml:id="SS.1.6.22">

                         ata ūrdhvam avyāpannānām ṛtūnāṃ lakṣaṇāny upadekṣyāmaḥ || </l>

                    <l xml:id="SS.1.6.23">

                         vāyur vāty uttaraḥ śīto rajodhūmākulā diśaḥ |
                        <caesura/>
                         channas tuṣāraiḥ saviyā himānaddhā jalāśayāḥ || </l>

                    <l xml:id="SS.1.6.24">

                         darpitā dhvāṅkṣakhaṅgāhvamahiṣorabhrakuñjarāḥ |
                        <caesura/>
                         rodhrapriyaṅgupunnāgāḥ puṣpitā himasāhvaye || </l>

                    <l xml:id="SS.1.6.25">

                         śiśire śītam adhikaṃ vātavṛṣṭyākulā diśaḥ |
                        <caesura/>
                         śeṣaṃ hemantavat sarvaṃ vijñeyaṃ lakṣaṇaṃ budhaiḥ || </l>

                    <l xml:id="SS.1.6.26">

                         siddhavidyādharavadhūcaraṇālaktakāṅkite |
                        <caesura/>
                         malaye candanalatāpariṣvaṅgādhivāsite || </l>

                    <l xml:id="SS.1.6.27">

                         vāti kāmijanānandajanano 'naṅgadīpanaḥ |
                        <caesura/>
                         dampatyor mānabhiduro vasante dakṣiṇo 'nilaḥ || </l>

                    <l xml:id="SS.1.6.28">

                         diśo vasante vimalāḥ kānanair upaśobhitāḥ |
                        <caesura/>
                         kiṃśukāmbhojabakulacūtāśokādipuṣpitaiḥ || </l>

                    <l xml:id="SS.1.6.29">

                         kokilāṣaṭpadagaṇair upagītā manoharāḥ |
                        <caesura/>
                         dakṣiṇānilasaṃvītāḥ sumukhāḥ pallavojjvalāḥ || </l>

                    <l xml:id="SS.1.6.30">

                         grīṣme tīkṣṇāṃśur ādityo māruto nairṛto 'sukhaḥ |
                        <caesura/>
                         bhūs taptā saritas tanvyo diśaḥ prajvalitā iva || </l>

                    <l xml:id="SS.1.6.31">

                         bhrāntacakrāhvayugalāḥ payaḥpānākulā mṛgāḥ |
                        <caesura/>
                         dhvastavīruttṛṇalatā viparṇāṅkitapādapāḥ || </l>

                    <l xml:id="SS.1.6.32">

                         prāvṛṣy ambaram ānaddhaṃ paścimānilakarṣitaiḥ |
                        <caesura/>
                         ambudair vidyududdyotaprasrutais tumulasvanaiḥ || </l>

                    <l xml:id="SS.1.6.33">

                         komalaśyāmaśaṣpāḍhyā śakragopojjvalā mahī |
                        <caesura/>
                         kadambanīpakuṭajasarjaketakibhūṣitā || </l>

                    <l xml:id="SS.1.6.34">

                         tatra varṣasu nadyo 'mbhaśchanno{O.-t}khātataṭadrumāḥ |
                        <caesura/>
                         vāpyaḥ protphullakumudanīlotpalavirājitāḥ || </l>

                    <l xml:id="SS.1.6.35">

                         bhūr avyaktasthalaśvabhrā bahuśasyopaśobhitā |
                        <caesura/>
                         nātigarjatsravanmeghaniruddhārkagrahaṃ nabhaḥ || </l>

                    <l xml:id="SS.1.6.36">

                         babhrur uṣṇaḥ śarady arkaḥ śvetābhravimalaṃ nabhaḥ |
                        <caesura/>
                         tathā sarāṃsy amburuhair bhānti haṃsāṃsaghaṭṭitaiḥ || </l>

                    <l xml:id="SS.1.6.37">

                         paṅkaśuṣkadrumākīrṇā nimnonnatasameṣu bhūḥ |
                        <caesura/>
                         bāṇasaptāhvabandhūkakāśāsanavirājitā || </l>

                    <l xml:id="SS.1.6.38">

                         svaguṇair atiyukteṣu viparīteṣu vā punaḥ |
                        <caesura/>
                         viṣameṣv api vā doṣāḥ kupyanty ṛtuṣu dehinām || </l>

                    <l xml:id="SS.1.6.39">

                         hared vasante śleṣmāṇaṃ pittaṃ śaradi nirharet |
                        <caesura/>
                         varṣāsu śamayed vāyuṃ prāgvikārasamucchrayāt || </l>


                    <p ana="trailer">iti suśrutasaṃhitāyāṃ sūtrasthāne ṛtucaryā nāma ṣasṭho 'dhyāyaḥ
                        ||</p>
                </div>


                <div n="7" type="adhyāya">
                    <head>saptamo 'dhyāyaḥ |</head>

                    <l xml:id="SS.1.7.1">

                         athāto yantravidhim adhyāyaṃ vyākhyāsyāmaḥ || </l>

                    <l xml:id="SS.1.7.2">

                         yathovāca bhagavān dhanvantariḥ || </l>

                    <l xml:id="SS.1.7.3">

                         yantraśatam ekottaraṃ atra hastam eva pradhānatamaṃ yantrāṇām avagaccha
                        (?.kiṃ kāraṇaṃ yasmād dhastād ṛte yantrāṇām apravṛttir eva ) tadadhīnatvād
                        yantrakarmaṇām || </l>

                    <l xml:id="SS.1.7.4">

                         tatra manaḥśarīrābādhakarāṇi śalyāni teṣām āharaṇopāyo yantrāṇi || </l>

                    <l xml:id="SS.1.7.5">

                         tāni ṣaṭprakārāṇi tad yathā svastikayantrāṇi saṃdaṃśayantrāṇi tālayantrāṇi
                        nāḍīyantrāṇi śalākāyantrāṇi upayantrāṇi ceti || </l>

                    <l xml:id="SS.1.7.6">

                         tatra caturviṃśatiḥ svastikayantrāṇi dve saṃdaṃśayantre dve eva tālayantre
                        viṃśatirnāḍyaḥ aṣṭāviṃśatiḥ śalākāḥ panñcaviṃśatirupayantrāṇi || </l>

                    <l xml:id="SS.1.7.7">

                         tāni prāyaśo lauhāni bhavanti tatpratirūpakāṇi vā tadalābhe || </l>

                    <l xml:id="SS.1.7.8">

                         tatra nānāprakārāṇāṃ vyālānāṃ mṛgapakṣiṇāṃ mukhair mukhāni yantrāṇāṃ
                        prāyaśaḥ sadṛśāni tasmāt tatsārūpyādāgamādupadeśādanyayantradarśanādyuktitaś
                        ca kārayet || </l>

                    <l xml:id="SS.1.7.9ab">

                         samāhitāni yantrāṇi kharaślakṣṇamukhāni ca | </l>

                    <l xml:id="SS.1.7.9cd">

                         sudṛḍhāni surūpāṇi sugrahāṇi ca kārayet || </l>

                    <l xml:id="SS.1.7.10">

                         tatra svastikayantrāṇi aṣṭādaśāṅgulapramāṇāni
                        siṃhavyāghravṛkatarakṣvṛkṣadvīpimārjāraśṛgālamṛgair
                        ivārukakākakaṅkakuraracāsabhāsaśaśaghātyulūkacilliśyenagṛdhrakrauñcabhṛṅgarājāñjalikarṇāvabhañjananandi(ā.ndī)mukhamukhāni
                        masūrākṛtibhiḥ kīlair avabaddhāni mūle 'ṅkuśavadāvṛttavāraṅgāṇi
                        asthividaṣṭaśalyoddharaṇārtham upadiśyante || </l>

                    <l xml:id="SS.1.7.11">

                         sanigraho 'nigrahaś ca saṃdaṃśau ṣoḍaśāṅgulau bhvataḥ tau
                        svaṅnāṃsasirāsnāyugataśalyoddharaṇārtham upadiśyete || </l>

                    <l xml:id="SS.1.7.12">

                         tālayantre dvādaśāṅgule matsyatālavadekatāladvitālake
                        karṇanāsānāḍīśalyānāmāharaṇārtham || </l>

                    <l xml:id="SS.1.7.13">

                         nāḍīyantrāṇi apyanekaprakārāṇi anekaprayojanāni ekatomukhānyubhayatomukhāni
                        ca tāni srotogataśalyoddharaṇārthaṃ rogadarśanārthaṃ ācūṣaṇārthaṃ
                        kriyāsaukaryārthaṃ ceti tāni srotodvārapariṇāhāni yathāyogadīrghāṇi ca |
                        tatra
                        bhagandarārśovraṇabastyuttarabastimūtravṛddhidakodaradhūmaniruddhaprakaśasanniruddhagudayantrāṇy
                        alābūśṛṅgayantrāṇi coprariṣṭād vakṣyāmaḥ || </l>

                    <l xml:id="SS.1.7.14">

                         śalākāyantrāṇy api nānāprakārāṇi nānāprayojanāni yathāyogapariṇāhadīrghāṇi
                        ca teṣāṃ gaṇḍūpadasarpaphaṇaśarapuṅkhabaḍiśamukhe dve dve
                        eṣaṇavyūhanacālanāharaṇārtham upadiśyete masūradalamātramukhe dve
                        kiṃcidānatāgre srotogataśalyoddharaṇārthaṃ ṣaṭ kārpāsakṛtoṣṇīṣāṇi
                        pramārjanakriyāsu trīṇi darvyākṛtīni khallamukhāni
                        kṣārauṣadhapraṇidhānārthaṃ trīṇyanyāni jāmbavavadanāni trīṇyaṅkuśavadanāni
                        ṣaḍevāgnikarmasvabhipretāni nāsārbudaharaṇārthamekaṃ kolāsthidalamātramukhaṃ
                        khallatīkṣṇoṣṭhaṃ añjanārthamekaṃ kalāyaparimaṇḍalamubhuyato mukulāgraṃ
                        mūtramārgaviśodhanārthamekaṃ mālatīpuṣpavṛntāgrapramāṇaparimaṇḍalam iti || </l>

                    <l xml:id="SS.1.7.15">

                         upayantrāṇyapi-rajjuveṇikāpaṭṭacarmāntavalkalalatāvastrāṣṭhīlāśmamudgarapāṇipādatalāṅgulijihvādantanakhamukhabālāśvakaṭakaśākhāṣṭhīvanapravāhaṇaharṣāyaskāntamayāni
                        kṣārāgnibheṣajāni ceti || </l>

                    <l xml:id="SS.1.7.16">

                         etāni dehe sarvasmin dehasyāvayave tathā |
                        <caesura/>
                         saṃdhau koṣṭhe dhamanyāṃ ca yathāyogaṃ prayojayet || </l>

                    <l xml:id="SS.1.7.17">

                         yantrakarmāṇi tu
                        nirghātanapūraṇabandhanavyūhanavartanacālanavivartanavivaraṇapīḍanamārgaviśodhanavikarṣaṇāharaṇāñchanonnamanavinamanabhañjanonmathanācūṣaṇaiṣaṇadāraṇarjūkaraṇaprakṣālanapradhamanapramārjanāni
                        caturviṃśatiḥ || </l>

                    <l xml:id="SS.1.7.18">

                         svabuddhyā cāpi vibhajedyantrakarmāṇi buddhimān |
                        <caesura/>
                         asaṃkhyeyavikalpatvāc chalyānām iti niścayaḥ || </l>

                    <l xml:id="SS.1.7.19">

                         tatra atisthūlaṃ asāraṃ atidīrghaṃ atihrasvaṃ agrāhi viṣamagrāhi vakraṃ
                        śithilaṃ atyunnataṃ mṛdukīlaṃ mṛdumukhaṃ mṛdupāśam iti dvādaśa yantradoṣāḥ
                        || </l>

                    <l xml:id="SS.1.7.20">

                         etair doṣair vinirmuktaṃ yantramaṣṭādaśāṅgulam |
                        <caesura/>
                         praśastaṃ bhiṣajā jñeyaṃ taddhi karmasu yojayet || </l>

                    <l xml:id="SS.1.7.21">

                         dṛśyaṃ siṃhamukhādyais tu gūḍhaṃ kaṅkamukhādibhiḥ |
                        <caesura/>
                         nirharet tu śanaiḥ śalyaṃ śa(ā.śā)strayuktivyapekṣayā || </l>

                    <l xml:id="SS.1.7.22">

                         ni(ā.vi)vartate sādhvavagāhate ca śalyaṃ nigṛhyoddharate ca yasmāt ||
                        <caesura/>
                         yantreṣv ataḥ kaṅkamukhaṃ pradhānaṃ sthāneṣu sarveṣv adhi(ā.vi)kāri caiva
                        || </l>
                    <l ana="SS.1.7.trailer">iti suśrutasaṃhitāyāṃ sūtrasthāne yantravidhirnāma
                        saptamo 'dhyāyaḥ ||</l>
                </div>

                <div n="8" type="adhyāya">
                    <head>aṣṭamo 'dhyāyaḥ |</head>

                    <l xml:id="SS.1.8.1">

                         athātaḥ śastrāvacāraṇīyam adhyāyaṃ vyākhyāsyāmaḥ || </l>

                    <l xml:id="SS.1.8.2">

                         yathovāca bhagavān dhanvantariḥ || </l>

                    <l xml:id="SS.1.8.3">

                         viṃśatiḥ śastrāṇi; tad yathā— maṇḍalāgrakarapatra<pc
                            > </pc>vṛddhipatra<pc> </pc>nakhaśastra<pc
                            > </pc>mudrikotpalapatrakārdhadhāra<pc> </pc>sūcī<pc
                            > </pc>kuśapatrāṭīmukha<pc> </pc>śarārimukhāntarmukha<pc
                            > </pc>trikūrcaka<pc> </pc>kuṭhārikā<pc> </pc>vrīhimukhārā<pc
                            > </pc>vetasapatraka<pc> </pc>baḍiśa<pc> </pc>dantaśaṅkveṣaṇya iti || </l>

                    <l xml:id="SS.1.8.4">

                         tatra maṇḍalāgrakarapatre syātāṃ chedane lekhane ca, vṛddhipatra<pc
                            > </pc>nakhaśastra<pc> </pc>mudrikotpalapatrakārdhadhārāṇi chedane
                        bhedane ca, sūcīkuśapatrāṭī(ṭā)mukhaśarārimukhāntarmukhatrikūrcakāni
                        visrāvaṇe, kuṭhārikā<pc> </pc>vrīhimukhārā<pc> </pc>vetasapatrakāṇi vyadhane
                        sūcī ca, baḍiśaṃ dantaśaṅkuś cāharaṇe, eṣaṇy eṣaṇe ānulomye ca sūcyaḥ
                        sīvane; ity aṣṭavidhe karmaṇy upayogaḥ śastrāṇāṃ vyākkhyātaḥ || </l>

                    <l xml:id="SS.1.8.5">

                         teṣām atha yathāyogaṃ grahaṇasamāsopāyaḥ karmasu vakṣyate— tatra
                        vṛddhipatraṃ vṛntaphalasādhāraṇe bhāge gṛhṇīyāt, bhedanāny evaṃ sarvāṇi,
                        vṛddhipatraṃ maṇḍalāgraṃ ca kiṃcid uttānena pāṇinā lekhane bahuśo 'vacāryaṃ,
                        vṛntāgre visrāvaṇāni, viśeṣeṇa tu bālavṛddhasukumārabhīrunārīṇāṃ rājñāṃ
                        rājamā(pu)trāṇāṃ ca trikūrcakena visrāvayet, talapracchādita<pc> </pc>vṛntam
                        aṅguṣṭhapradeśinībhyāṃ vrīhimukhaṃ, kuṭhārikāṃ vāmahastanyastām
                            itarahastamadhyamāṅgulyā'ṅguṣṭhaviṣṭabdhay<pc> </pc>'bhihanyāt,
                        ārākarapatraiṣaṇyo mūle, śeṣāṇi tu yathāyogaṃ gṛhṇīyāt || </l>

                    <l xml:id="SS.1.8.6">

                         teṣāṃ nāmabhir evākṛtayaḥ prāyeṇa vyākhyātāḥ || </l>

                    <l xml:id="SS.1.8.7-8">

                         tatra nakhaśastraiṣaṇyāv aṣṭāṅgule, sūcyo vakṣyante,
                        (pradeśinyagraparvapradeśapramāṇā mudrikā, daśāṅgulā śarārimukhī sā ca (yā
                        sā) kartarīti kathyate |), śeṣāṇi tu ṣaḍaṅgulāni || tāni sugrahāṇi sulohāni
                        sudhārāṇi surūpāṇi susamāhitamukhāgrāṇi akarālāni ceti śastrasaṃpat || </l>

                    <l xml:id="SS.1.8.9">

                         tatra vakraṃ, kuṇṭhaṃ, khaṇḍaṃ, kharadhāram, atisthūlam, atyalpam,
                        atidīrgham, atihrasvam, ity aṣṭau śastradoṣāḥ | ato viparītaguṇam ādadīta,
                        anyatra karapatrāt; tad dhi kharadhāram asthicchedanārtham || </l>

                    <l xml:id="SS.1.8.10">

                         tatra dhārā bhedanānāṃ māsūrī, lekhanānām ardhamāsūrī, vyadhanānāṃ
                        visrāvaṇānāṃ ca kaiśikī, chedanānām ardhakaiśikīti || </l>

                    <l xml:id="SS.1.8.11">

                         baḍiśaṃ dantaśaṅkuś cānatāgre | tīkṣṇakaṇṭakaprathamayavapatramukhyeṣaṇī
                        (gaṇḍūpadākāramukhī ca) || </l>

                    <l xml:id="SS.1.8.12">

                         teṣāṃ pāyanā trividhā kśārodakataileṣu | tatra kṣārapāyitaṃ
                        śaraśalyāsthicchedaneṣu udakapāyitaṃ māṃsacchedanabhedanapāṭaneṣu
                        tailapāyitaṃ sirāvyadhanasnāyucchedaneṣu || </l>

                    <l xml:id="SS.1.8.13">

                         teṣāṃ niśānārthaṃ ślakṣṇaśilā māṣavarṇā dhārāsaṃsthāpanārthaṃ
                        śālmalīphalakam iti || </l>

                    <l xml:id="SS.1.8.14">

                         bhavati cātra—
                        <caesura/>
                         yadā suniśitaṃ śastraṃ romacchedi susaṃsthitam |
                        <caesura/>
                         sugṛhītaṃ pramāṇena tadā karmasu yojayet || </l>

                    <l xml:id="SS.1.8.15">

                         anuśastrāṇi tu tvaksāra<pc> </pc>sphaṭika<pc> </pc>kāca<pc
                            > </pc>kuruvinda<pc> </pc>jalaukogni<pc
                        > </pc>kṣāranakhagojīśephālikāśākapatrakarīrabālāṅgulaya iti || </l>

                    <l xml:id="SS.1.8.16">

                         śiśūnāṃ śastrabhīrūṇāṃ śastrābhāve ca yojayet |
                        <caesura/>
                         tvaksārādicaturvargaṃ chedye ca buddhimān || </l>

                    <l xml:id="SS.1.8.17">

                         āhārya<pc> </pc>cchedya<pc> </pc>bhedyeṣu nakhaṃ śakyeṣu yojayet |
                        <caesura/>
                         vidhiḥ pravakṣyate paścāt kṣāravahnijalaukasām || </l>

                    <l xml:id="SS.1.8.18">

                         ye syur mukhagatā rogā netravartmagatāś ca ye |
                        <caesura/>
                         gojī<pc> </pc>śephālikā<pc> </pc>śākapatrair visrāvayet tu tān || </l>

                    <l xml:id="SS.1.8.19">

                         eṣyeṣv eṣaṇyalābhe tu bālāṅgulyaṅkurā hitāḥ ||
                        <caesura/>
                         śastrāṇy etāni matimān śuddhaśaikyāyasāni tu ||
                        <caesura/>
                         kārayet karaṇaprāptaṃ karmāraṃ karmakovidam || </l>

                    <l xml:id="SS.1.8.20">

                         prayogajñasya vaidyasya siddhir bhavati nity aśaḥ |
                        <caesura/>
                         tasmāt paricayaṃ kuryāc chastrāṇāṃ grahaṇe sadā || </l>

                    <p ana="trailer">iti suśrutasaṃhitāyāṃ sūtrasthāne śastrāvacāraṇīyo nāmāṣṭamo
                        'dhyāyaḥ ||</p>
                </div>


                <div n="9" type="adhyāya">
                    <head>navamo 'dhyāyaḥ |</head>

                    <l xml:id="SS.1.9.1">

                         athāto yogyāsūtrīyam adhyāyaṃ vyākhyāsyāmaḥ || </l>

                    <l xml:id="SS.1.9.2">

                         yathovāca bhagavān dhanvantariḥ || </l>

                    <l xml:id="SS.1.9.3">

                         adhigatasarvaśāstrārtham api śiṣyaṃ yogyāṃ kārayet | snehādiṣu chedyādīṣu
                        ca karmapatham upadiśet | subahuśruto 'pyakṛtayogyaḥ karmasvayogyo bhavati
                        || </l>

                    <l xml:id="SS.1.9.4">

                         tatra puṣpaphalālābūkālindakatrapusai(ā.so)rvārukarkārukaprabhṛtiṣu
                        chedyaviśeṣān darśayet utkartanaparikartanāni copadiśet
                        dṛtibastiprasevakaprabhṛtiṣūdakapaṅkapūrṇeṣu bhedyayogyāṃ saromṇi
                        carmaṇyātate lekhyasya mṛtapaśusirāsūtpalanāleṣu ca vedhyasya
                        ghuṇopahatakāṣṭhaveṇunalanālīśuṣkālābūmukheṣveṣyasya
                        panasabimbībilvaphalamajjamṛtapaśudanteṣvāhāryasya madhūcchiṣṭopalipte
                        śālmalīphalake visrāvyasya sūkṣmaghanavastrāntayor mṛducarmāntayoś ca
                        sīvyasya pustamayapuruśāṅgapratyaṅgaviśeṣeṣu bandhanayogyāṃ
                        mṛducarmamāṃsapeśīṣūtpalanāleṣu ca karṇasandhibandhayogyāṃ mṛduṣu
                        māṃsakhaṇḍeṣv agnikṣārayogyāṃ udakapūṇaghaṭapārśvasrotasyalābūmukhādiṣu ca
                        netrapraṇidhānabastivraṇabastipīḍanayogyām iti || </l>

                    <l xml:id="SS.1.9.5ab">

                         bhavataś cātra |
                        <caesura/>
                         evam ādiṣu medhāvī yogyārheṣu yathāvidhi |</l>

                    <l xml:id="SS.1.9.5cd">

                         dravyeṣu yogyāṃ kurvāṇo na pramuhyati karmasu || </l>

                    <l xml:id="SS.1.9.6ab">

                         tasmāt kauśalam anvicchan śastrakṣārāgnikarmasu |</l>

                    <l xml:id="SS.1.9.6cd">

                         yasya yatreha sādharmyaṃ tatra yogyāṃ samācaret || </l>

                    <p ana="trailer">iti suśrutasaṃhitāyāṃ sūtrasthāne yogyāsūtrīyo nāma navamo
                        'dhyāyaḥ || </p>
                </div>



                <div n="10" type="adhyāya">
                    <head>daśamo 'dhyāyaḥ |</head>

                    <l xml:id="SS.1.10.1">

                         athāto viśikhānupraveśanīyam adhyāyaṃ vyākhyāsyāmaḥ || </l>

                    <l xml:id="SS.1.10.2">

                         yathovāca bhagavān dhanvantariḥ || </l>

                    <l xml:id="SS.1.10.3">

                         adhigatatantreṇopāsitatantrārthena dṛṣṭakarmaṇā kṛtayogyena śāstraṃ
                        nigadatā rājānujñātena nīcanakharomṇā ṣucinā śuklavastraparihitena
                        chatravatā daṇḍahastena sopānatkenānuddhataveśena sumanasā
                        kalyāṇābhivyāhāreṇākuhakena bandhubhūtena bhūtānāṃ susahāyavatā vaidyena
                        niśikhā'nupraveṣṭavyā || </l>

                    <l xml:id="SS.1.10.4.1">

                         tato dūtanimittaśakunamaṅgalānulomyenātura<pc> </pc>gṛham abhigamya,
                        upaviśya, āturam abhipaśyet spṛśet pṛcchec ca; tribhir etair vijñānopāyai
                        rogāḥ prāyaśo veditavyā </l>

                    <l xml:id="SS.1.10.4.2">

                         ity eke tat tu na samyak ṣaḍvidho hi rogāṇāṃ vijñānopāyaḥ; tad yathā ---
                        pañcabhiḥ śrotrādibhiḥ praśnena ceti || </l>

                    <l xml:id="SS.1.10.5">

                         tatra śrotrendriyavijñeyā viśeṣā rogeṣu vraṇāsrāvanijñānīyādiṣu vakṣyante
                        tatra saphenaṃ raktam īrayann anilaḥ saśabdo nirgacchati ity evam ādayaḥ
                        sparśanendriyavijñeyāḥ śītoṣṇaślakṣṇakarkaśamṛdukaṭhinatvād ayaḥ
                        sparśaviśeṣā jvaraśophādeṣu cakṣurindriyavijñeyāḥ
                        śarīropacayāpacayāyurlakṣaṇabalavarṇavikārādayaḥ rasanendriyavijñeyāḥ
                        pramehādiṣu rasaviśeṣāḥ ghrāṇendriyavijñeyā ariṣṭaliṅgādiṣu vraṇānām
                        avraṇānāṃ ca gandhaviśeṣāḥ praśnena ca vijānīyād deśaṃ kālaṃ jātiṃ sātmyam
                        ātaṅkasamutpattiṃ vedanāsamucchrāyaṃ balam antaragniṃ vātamūtrapurīṣāṇāṃ
                        pravṛttyapravṛttī kālaprakarṣādīṃś ca viśeṣān | ātmasadṛśeṣu
                        vijñānābhyupāyeṣu tatsthānīyair jānīyāt || </l>

                    <l xml:id="SS.1.10.6">

                         bhavati cātra |
                        <caesura/>
                         mithyādṛṣṭā vikārā hi durākhyātās tathaiva ca |
                        <caesura/>
                         tathā duṣparimṛṣṭāś ca mohayeyuś cikitsakam || </l>



                    <l xml:id="SS.1.10.7">

                         yāpayet asādhyān nopakramet parisaṃvatsarotthitāṃś ca vikārān prāyaśo
                        varjayet || </l>

                    <l xml:id="SS.1.10.8">

                         tatra sādhyā api vyādhayaḥ prāyeṇaiṣāṃ duścikitsyatamā bhavanti | tad yathā
                            śrotriyanṛpatistrībālavṛddhabhīru<pc> </pc>rājasevaka<pc
                            > </pc>kitavadrubala<pc> </pc>vaidyavidagdha<pc
                            > </pc>vyādhigopaka<pc> </pc>daridra<pc> </pc>kṛpaṇa<pc
                        > </pc>krodhanānām anātmavatām anāthānāṃ ca evaṃ nirūpya cikitsāṃ kurvan
                        dharmārthakāmayaśāṃsi prāpnoti || </l>


                    <l xml:id="SS.1.10.9">

                         bhavati cātra |
                        <caesura/>
                         strībhiḥ sahāsyāṃ saṃvāsaṃ parihāsaṃ ca varjayet |
                        <caesura/>
                         dattaṃ ca tābhyo nādeyam annād anyad bhiṣagvaraiḥ || </l>

                    <l xml:id="SS.1.10.trailer">

                         iti suśrutasaṃhitāyāṃ sūtrasthāne viśikhānupraveśanīyo nāma daśamo 'dhyāyaḥ
                        || </l>





                </div>



                <div n="11" type="adhyāya">
                    <head>ekādaśo 'dhyāyaḥ |</head>

                    <l xml:id="SS.1.11.1">

                         athātaḥ kṣārapākavidhim adhyāyaṃ vyākhyāsyāmaḥ || </l>

                    <l xml:id="SS.1.11.2">

                         yathovāca bhagavān dhanvantariḥ || </l>

                    <l xml:id="SS.1.11.3">

                         śastrānuśastrebhyaḥ kṣāraḥ pradhānatamaḥ chedyabhedyalekhyakaraṇāt
                        tridoṣaghnatvād viśeṣakriyāvacāraṇāc ca || </l>

                    <l xml:id="SS.1.11.4">

                         tatra kṣaraṇāt kṣaṇanād vā kṣāraḥ || </l>

                    <l xml:id="SS.1.11.5">

                         nānauṣadhisamavāyāt tridoṣaghnaḥ śuklatvāt saumyaḥ tasya saumyasyāpi sato
                        dahanapacanadāraṇādiśaktiraviruddhā sa khalv āgneyauṣadhiguṇabhūyiṣṭhatvāt
                        kaṭuka uṣṇastīkṣṇaḥ pa(ā.pā)cano vilayanaḥ śodhano ropaṇaḥ śoṣaṇaḥ stambhano
                        lekhanaḥ kṛmyāmakaphakuṣṭhaviṣamedasām upahantā puṃstvasya cātisevitaḥ || </l>

                    <l xml:id="SS.1.11.6">

                         sa dvividhaḥ pratisāraṇīyaḥ pānīyaś ca || </l>

                    <l xml:id="SS.1.11.7">

                         tatra pratisāraṇīyaḥ kuṣṭha<pc> </pc>kiṭibha<pc> </pc>dadru<pc
                            > </pc>maṇḍala<pc> </pc>kilāsa<pc> </pc>bhagandarārbudārśo<pc
                            > </pc>duṣṭa<pc> </pc>vraṇa<pc> </pc>nāḍī<pc> </pc>carma<pc
                            > </pc>kīla<pc> </pc>tilakālakanyaccha<pc> </pc>vyaṅga<pc
                            > </pc>maśaka<pc> </pc>bāhya<pc> </pc>vidradhi<pc> </pc>kṛmi<pc
                        > </pc>viṣādiṣūpadiśyate saptasu ca
                        mukharogeṣūpajihvādhijihvopakuśadantavaidarbheṣu tisṛṣu ca rohiṇīṣu eteṣv
                            evānuśastra<pc> </pc>praṇidhānam uktam || </l>

                    <l xml:id="SS.1.11.8">

                         pānīyas tu
                        garagulmodarāgnisaṅgājīrṇārocakānāhaśarkarāśmaryābhyantaravidradhikṛmiviṣārśaḥsūpayujyate
                        || </l>

                    <l xml:id="SS.1.11.9">

                         ahitas tu
                        raktapitta(ā.tti)jvaritapittaprakṛtibālavṛddhadurbalabhramamadamūrcchātimiraparītebhyo
                        'nyebhyaś caivaṃvidhebhyaḥ || </l>

                    <l xml:id="SS.1.11.10">

                         taṃ cetarakṣāravad dagdhvā parisrāvayet tasya vistaro 'nyatra || </l>

                    <l xml:id="SS.1.11.11">

                         athetaras trividho mṛdurmadhyastīkṣṇaś ca | taṃ cikīrṣuḥ śaradi girisānujaṃ
                        śucir upoṣya praśaste 'hani praśastadeśajātam anupahataṃ madhyamavayasaṃ
                        mahāntamasitamuṣkakamadhivāsyāparedyuḥ pāṭayitvā svaṇḍaśaḥ prakalpyāvapāṭya
                        nirvāte deśe nicitiṃ kṛtvā sudhāśarkarāś ca prakṣipya nilanālair ādīpayet |
                        athopaśānte 'gnau tadbhasma pṛthaggṛhṇīyādbhasmaśarkarāś ca | athānenaiva
                        vidhānena
                        kuṭajapalāśāśvakarṇapāribhadrakabibhītakāragvadhatilvakārkasnuhyapāmārgapāṭalānaktamālavṛṣakadalīcitrakapūtīkendravṛkṣāsphotāśvamārakasaptacchadāgnimanthaguñjāś
                        catasraś ca kośātakīḥ samūlaphalapatraśākhā dahet | tataḥ kṣāradroṇam
                        udakadroṇaiḥ ṣaḍbhir āloḍya mūtrair vā yathoktair ekaviṃśatikṛtvaḥ
                        parisrāvya mahati kaṭāhe śanair darvyāvaghaṭṭayan vipacet | sa yadā bhavaty
                        accho raktas tīkṣṇaḥ picchilaś ca tamādāya mahati vastre parisrāvyetaraṃ
                        vibhajya punar agnāv adhiśrayet | tata eva cakṣārodakāt kuḍavamadhyardhaṃ
                        vā'panayet | tataḥ kaṭaśarkarābhasmaśarkarākṣīrapākaśaṅkhanābhīragnivarṇāḥ
                        kṛtvā+āyase pātre tasminn eva kṣārodake niṣicya piṣṭvā </l>

                    <l xml:id="SS.1.11.11b">

                         tenaiva dvidroṇe 'ṣṭapalasaṃmitaṃ śaṅkhānābhyādīnāṃ pramāṇaṃ prativāpya
                        satatam aprmattaś cainam avaghaṭṭayan vipacet | sa yathā nātisāndro
                        nātidravaś ca bhavati tathā prayateta | athainam āgatapākam avatāryānuguptam
                        āyase kumbhe saṃvṛtamukhe nidadhyād eṣa madhyamaḥ || </l>

                    <l xml:id="SS.1.11.12">

                         eṣa evāpratīvāpaḥ pakvaḥ saṃvyūhimo sṛduḥ || </l>

                    <l xml:id="SS.1.11.13">

                         pratīvāpe yathālābhaṃ
                        dantīdravantīcitrakalāṅgalakīpūtikapravālatālapatrīviḍasuvarcikākanakakṣīrīhiṅguvacātiviṣāḥ
                        samāḥ ślakṣṇacūrṇāḥ śuktipramāṇāḥ pratīvāpaḥ | sa eva sapratīvāpaḥ pakvaḥ
                        pākyastīkṣṇaḥ || </l>

                    <l xml:id="SS.1.11.14">

                         teṣāṃ yathāvyādhibalam upayogaḥ || </l>

                    <l xml:id="SS.1.11.15">

                         kṣīṇabale tu kṣārodakam āvaped balakaraṇārtham || </l>

                    <l xml:id="SS.1.11.16">

                         bhavataś cātra |
                        <caesura/>
                         naivātitīkṣṇo na mṛduḥ śuklaḥ ślakṣṇo 'tha picchilaḥ |
                        <caesura/>
                         aviṣyandī śivaḥ śīghraḥ kṣāro hy aṣṭaguṇaḥ smṛtaḥ || </l>

                    <l xml:id="SS.1.11.17">

                         atimārdavaśvaityauṣṇyataikṣṇyapaicchilyasarpitāḥ |
                        <caesura/>
                         sāndratāpakvatā hīnadravyatā doṣa ucyate || </l>



                    <l xml:id="SS.1.11.18">

                         tatra kṣārasādhyavyādhivyādhitam upaveśya nivātātape deśe 'saṃbādhe
                        'gropaharaṇīyoktena vidhānenopasaṃbhṛtasaṃbhāraṃ tato 'sya tam avakāśaṃ
                        nirīkṣyāvaghṛṣyāvalikhya pracchayitvā śalākayā kṣāraṃ pratisārayet dattvā
                        vākśatamātram upekṣeta || </l>

                    <l xml:id="SS.1.11.19">

                         tasminnipatite vyādhau kṛṣṇatā dagdhalakṣaṇam |
                        <caesura/>
                         tatrāmlavargaḥ śamanaḥ sarpirmadhukasaṃyutaḥ || </l>

                    <l xml:id="SS.1.11.20">

                         atha cet sthiramūlatvāt kṣāradagdhaṃ ca śīryate |
                        <caesura/>
                         idamālepanaṃ tatra samagramavacārayet || </l>

                    <l xml:id="SS.1.11.21">

                         amlakāñjikabījāni tilān madhukam eva ca |
                        <caesura/>
                         prapeṣya samabhāgāni tenainamanulepayet || </l>

                    <l xml:id="SS.1.11.22">

                         tilakalkaḥ samadhuko ghṛtākto vraṇaropaṇaḥ |
                        <caesura/>
                         rasenāmlena tīkṣṇena vīryoṣṇena ca yojitaḥ || </l>

                    <l xml:id="SS.1.11.23">

                         āgneyenāgninā tulyaḥ kathaṃ kṣāraḥ praśāmyati |
                        <caesura/>
                         evaṃ cen manyase vatsa procyamānaṃ nibodha me || </l>

                    <l xml:id="SS.1.11.24">

                         kaṭukas tatra bhūyiṣṭho lavaṇo 'nurasas tathā |
                        <caesura/>
                         amlena saha saṃyuktaḥ satīkṣṇalavaṇo rasaḥ || </l>

                    <l xml:id="SS.1.11.25">

                         mādhuyaṃ bhajate 'tyarthaṃ tīkṣṇabhāvaṃ vimuñcati |
                        <caesura/>
                         mādhuryācchamamāpnoti vahniradbhir ivāplutaḥ || </l>

                    <l xml:id="SS.1.11.26">

                         tatra samyagdagdhe vikāropaśamo lāghavamanāsrāvaś ca || hīnadagdhe
                        todakaṇḍujāḍyāni vyādhivṛddhiś ca || atidagdhe
                        dāhapākarāgasrāvāṅgamardaklamapipāsāmūrcchāḥ syur maraṇaṃ vā || </l>

                    <l xml:id="SS.1.11.27">

                         kṣāradagdhavraṇaṃ tu yathādoṣaṃ yathādoṣaṃ yathāvyādhi copakramet || </l>

                    <l xml:id="SS.1.11.28">

                         atha naite kṣārakṛtyāḥ tad yathā
                        durbalabālasthavirabhīrusarvāṅgaśūnodariraktapittigarbhiṇyṛtumatīpravṛddhajvaripramehirūkṣakṣatakṣīṇatṛṣṇāmūrcchopadrutaklībāpavṛttodvṛttaphalayonayaḥ
                        || </l>

                    <l xml:id="SS.1.11.29">

                         tathā
                        marmasirāsnāyusandhitaruṇāsthisevanīdhamanīgalanābhinakhāntaḥśephaḥsrotaḥsvalpamāṃseṣu
                        ca pradeśeṣv akṣṇoś ca na dadyād anyatra vartmarogāt || </l>

                    <l xml:id="SS.1.11.30">

                         tatra kṣārasādhyeṣv api vyādhiṣu śūnagātram asthiśūlinam annadveṣiṇaṃ
                        hṛdayasandhipīḍopadrutaṃ ca kṣāro na sādhayati || </l>

                    <l xml:id="SS.1.11.31">

                         bhavati cātra |
                        <caesura/>
                         viṣāgniśastrāśanimṛtyukalpaḥ kṣāro bhavaty alpamatiprayuktaḥ |
                        <caesura/>
                         sa dhīmatā samyag anuprayukto rogān nihanyād acireṇa ghorān || </l>

                    <p ana="trailer">iti śrīsuśrutasaṃhitāyāṃ sūtrasthāne kṣārapākavidhirnāmaikādaśo
                        'dhyāyaḥ || </p>
                </div>


                <div n="12" type="adhyāya">
                    <head>dvādaśo 'dhyāyaḥ |</head>

                    <l xml:id="SS.1.12.1">

                         athāto 'gnikarmavidhim adhyāyaṃ vyākhyāsyāmaḥ || </l>

                    <l xml:id="SS.1.12.2">

                         yathovāca bhagavān dhanvantariḥ || </l>


                    <l xml:id="SS.1.12.3">

                         taddagdhānāṃ rogāṇām apunarbhāvād bheṣaja<pc> </pc>śastrakṣārair asādhyānāṃ
                        sat sādhyatvāc ca || </l>


                    <l xml:id="SS.1.12.4">

                         athemāni dahanopakaraṇāni tad yathā
                            pippalyajāśakṛdgodantaśaraśalākā<pc> </pc>jāmbavauṣṭhetaralauhāḥ
                        kṣaudraguḍasnehāś ca | tatra pippalyajāśakṛdgodantaśaraśalākās tvaggatānāṃ
                        jāmbavauṣṭhetaralauhā māṃsagatānāṃ kṣaudraguḍasnehāḥ
                        sirāsnāyusandhyasthigatānām || </l>


                    <l xml:id="SS.1.12.5">

                         tatrāgnikarma sarvartuṣu kuryād anyatra śaradgrīṣmābhyāṃ tatrāpyātyayike
                        'gnikarmasādhye vyādhau tat pratyanīkaṃ vidhiṃ kṛtvā || </l>


                    <l xml:id="SS.1.12.6">

                         sarvavyādhiṣv ṛtuṣu ca picchilam annaṃ bhuktavataḥ (? karma kurvīta)
                        aśmarībhagandarārśomukharogeṣv abhuktavataḥ || </l>


                    <l xml:id="SS.1.12.7">

                         tatra dvividhamagnikarmāhureke tvagdagdhaṃ māṃsadagdhaṃ ca iha tu
                            sirāsnāyu<pc> </pc>sandhyasthiṣv api va pratiṣiddho 'gniḥ || </l>

                    <l xml:id="SS.1.12.8">

                         tatra śabdaprādurbhāvo durgandhatā tvaksaṃkocaś ca tvagdagdhe
                        kapotavarṇatā'lpaśvayathuvedanā śuṣkasaṃkucitavraṇatā ca māṃsadagdhe
                        kṛṣṇonnatavraṇatā srāvasannirodhaś ca sirāsnāyudagdhe rūkṣāruṇatā
                        karkaśasthiravraṇatā ca sandhyasthidagdhe || </l>

                    <l xml:id="SS.1.12.9">

                         tatra śirorogādhimanthayor bhrūlalāṭaśaṅkhapradeśeṣu dahet vartmarogeṣv
                        ārdrālaktakapraticchannāṃ dṛṣṭiṃ kṛvā vartmaromakūpān (? dahet ) || </l>


                    <l xml:id="SS.1.12.10">

                         tvaṅnāṃsasirāsnāyusandhyasthisthite 'tyugraruji vāyāv
                        ucchritakaṭhinasupramāṃse vraṇe granthyarśo
                        'rbudabhagandarāpacīślīpadacarmakīlatilakālakāntravṛddhisandhisirācchedanādiṣu
                        nāḍīśoṇitātipravṛttiṣu cāgnikarma kuryāt || </l>

                    <l xml:id="SS.1.12.11">

                         tatra valaya-bindu-vilekhā-pratisāraṇānīti dahanaviśeṣāḥ || </l>

                    <l xml:id="SS.1.12.12">

                         bhavati cātra |
                        <caesura/>
                         rogasya saṃsthānamavekṣya samyaṅgarasya marmāṇi balābalaṃ ca |
                        <caesura/>
                         vyādhiṃ tathartuṃ ca samīkṣya samyak tato vyavasyed bhiṣagagnikarma || </l>

                    <l xml:id="SS.1.12.13">

                         tatra samyagdagdhe madhusarpirbhyām abhyaṅgaḥ || </l>

                    <l xml:id="SS.1.12.14">

                         athemānagninā pariharet pittaprakṛtim antaḥśoṇitaṃ
                        bhinnakoṣṭhamanuddhṛtaśalyaṃ durbalaṃ bālaṃ vṛddhaṃ bhīrumaneka<pc
                            > </pc>vraṇa<pc> </pc>pīḍitamasvedyāṃś ceti || </l>

                    <l xml:id="SS.1.12.15">

                         ata ūrdhvamitarathādagdhalakṣaṇaṃ vakṣyāmaḥ | tatra snigdhaṃ rūkṣaṃ
                        va+āśritya dravyam agnir dahati agnisaṃtapto hi snehaḥ sūkṣmasirānusāritvāt
                        tvagādīn anupraviśyāśu dahati tasmāt snehadagdhe 'dhikā rujo bhavanti || </l>

                    <l xml:id="SS.1.12.16">

                         tatra pluṣṭaṃ durdagdhaṃ samyagdagdham atidagdhaṃ ceti caturvidham
                        agnidagdham | tatra yad vivarṇaṃ pluṣyate 'timātraṃ tat pluṣṭaṃ
                        yatrottiṣṭhanti sphoṭās tīvrāś coṣadāharāgapākavedanāś cirāc copaśāmyanti
                        tad drudagdhaṃ samyagdgdham anavagāḍhaṃ tālaphalavarṇaṃ susaṃsthitaṃ
                        pūrvalakṣaṇayuktaṃ ca atidagdhe māṃsāvalambanaṃ gātraviśleṣaḥ
                        sirāsnāyusandhyasthivyāpādanamatimātraṃ jvaradāhapipāsāmūrcchāś copadravā
                        bhavanti vraṇaś cāsya cireṇa rohati rūḍhaś ca vivarṇo bhavati | tad etac
                        caturvidham agnidagdhalakṣaṇam ātmakarma<pc> </pc>prasādhakaṃ(ā.naṃ) bhavati
                        || </l>


                    <l xml:id="SS.1.12.17">

                         bhavati cātra |
                        <caesura/>
                         agninā kopitaṃ raktaṃ bhṛśaṃ jantoḥ prakupyati |
                        <caesura/>
                         tatas tenaiva vegena pittam asyābhyudīryate || </l>

                    <l xml:id="SS.1.12.18">

                         tulyavīrye ubhe hyete rasato dravyatas tathā |
                        <caesura/>
                         tenāsya vedanāstīvrāḥ prakṛtyā ca vidahyate | </l>

                    <l xml:id="SS.1.12.19">

                         sphoṭāḥ śīghraṃ prajāyante jvarastṛṣṇā ca vardhate ||
                        <caesura/>
                         dagdhasyopaśamārthāya cikitsā saṃpravakṣyate || </l>


                    <l xml:id="SS.1.12.20">

                         pluṣṭasyāgnipratapanaṃ kāryamuṣṇaṃ tathauṣadham |
                        <caesura/>
                         śarīre svinnabhūyiṣṭhe svinnaṃ bhavati śoṇitam || </l>

                    <l xml:id="SS.1.12.21">

                         prakṛtyā hyudakaṃ śītaṃ skandayatyatiśoṇitam |
                        <caesura/>
                         tasmāt sukhayati hyuṣṇaṃ natu śītaṃ kathaṃcana || </l>

                    <l xml:id="SS.1.12.22">

                         śītāmuṣṇāṃ ca durdagdhe kriyāṃ kuryād bhiṣak punaḥ |
                        <caesura/>
                         ghṛtālepanasekāṃs tu śītānevāsya kārayet || </l>

                    <l xml:id="SS.1.12.23">

                         samyagdagdhe tugākṣīrīplakṣacandanagairikaiḥ |
                        <caesura/>
                         sāmṛtaiḥ sarpiṣā snigdhair ālepaṃ kārayed bhiṣak || </l>

                    <l xml:id="SS.1.12.24">

                         grāmyānūpaudakaiś cainaṃ piṣṭair māṃsaiḥ pralepayet |
                        <caesura/>
                         pittavidradhivac cainaṃ santatoṣmāṇam ācaret || </l>

                    <l xml:id="SS.1.12.25">

                         atidagdhe viśīrṇāni māṃsāny uddhṛtya śītalām |
                        <caesura/>
                         kriyāṃ kuryād bhiṣak paś cācchālitaṇḍulakaṇḍanaiḥ || </l>

                    <l xml:id="SS.1.12.26">

                         tindukītvakkapālair vā ghṛtamiśraiḥ pralepayet |
                        <caesura/>
                         vraṇaṃ guḍūcīpatrair vā chādayed athavaudakaiḥ || </l>

                    <l xml:id="SS.1.12.27">

                         kriyāṃ ca nikhilāṃ kuryād bhiṣak pittavisarpavat |
                        <caesura/>
                         madhūcchiṣṭaṃ samadhukaṃ rodhraṃ sarjarasaṃ tathā || </l>


                    <l xml:id="SS.1.12.28">

                         mañjiṣṭhāṃ cadanaṃ mūrvāṃ piṣṭvā sarpir vipācayet |
                        <caesura/>
                         sarveṣāmagnidagdhānām etad ropaṇam uttamam || </l>

                    <l xml:id="SS.1.12.29ab">

                         snehadagdhe kriyāṃ rūkṣāṃ viśeṣeṇāvacārayet |</l>

                    <l xml:id="SS.1.12.29cd">

                         ata ūrdhvaṃ pravakṣyāmi dhūmopahatalakṣaṇam || </l>

                    <l xml:id="SS.1.12.30">

                         śvasiti kṣauti cātyarthamatyādhamati kāsate |
                        <caesura/>
                         cakṣuṣoḥ paridāhaś ca rāgaś caivopajāyate || </l>

                    <l xml:id="SS.1.12.31">

                         sadhūmakaṃ niśvasiti ghreyamanyanna vetti ca |
                        <caesura/>
                         tathaiva ca rasān sarvān śrutiś cāsyopahanyate || </l>

                    <l xml:id="SS.1.12.32">

                         tṛṣṇādāhajvarayutaḥ sīdaty atha ca mūrcchati |
                        <caesura/>
                         dhūmopahata ity evaṃ śṛṇu tasya cikitsitam || </l>

                    <l xml:id="SS.1.12.33">

                         sarpirikṣurasaṃ drākṣāṃ payo vā śarkarāmbu vā |
                        <caesura/>
                         madhurāmlau rasau vā'pi vamanāya pradāpayet || </l>

                    <l xml:id="SS.1.12.34">

                         vamataḥ koṣṭhaśuddhiḥ syāddhūmagandhaś ca naśyati |
                        <caesura/>
                         vidhinā'nena śāmyanti sadanakṣavathujvarāḥ || </l>

                    <l xml:id="SS.1.12.35">

                         dāha<pc> </pc>mūrcchā<pc> </pc>tṛḍādhmāna<pc> </pc>śvāsakāsāś ca dāruṇāḥ |
                        <caesura/>
                         madhurair lavaṇāmlaiś ca kaṭukaiḥ kavalagrahaiḥ || </l>

                    <l xml:id="SS.1.12.36ab">

                         samyag gṛhṇātīndriyārthān manaś cāsya prasīdati |</l>

                    <l xml:id="SS.1.12.36cd">

                         śirovirecanaṃ cāsmai dadyād yogena śāstravit || </l>

                    <l xml:id="SS.1.12.37">

                         dṛṣṭir viśudhyate cāsya śirogrīvaṃ ca dehinaḥ |
                        <caesura/>
                         avidāhi laghu snigdhamāhāraṃ cāsya kalpayet || </l>

                    <l xml:id="SS.1.12.38">

                         uṣṇavātātapair dagdhe śītaḥ kāryo vidhiḥ sadā |
                        <caesura/>
                         śītavarṣānilair dagdhe snigdhamuṣṇaṃ ca śasyate || </l>

                    <l xml:id="SS.1.12.39">

                         tathā'titejasā dagdhe siddhir nāsti kathaṃcana |
                        <caesura/>
                         indravajrāgnidaghe 'pi jīvati pratikārayet || </l>

                    <l xml:id="SS.1.12.trailer">iti śrīsuśrutasaṃhitāyāṃ sūtrasthāne
                        'gnikarmavidhair nāma dvādaśo 'dhyāyaḥ || </l>
                </div>


                <div n="13" type="adhyāya">

                    <head>trayodaśo 'dhyāyaḥ |</head>

                    <note xml:lang="en">The vulgate text here in adhyāya 13 is transcribed from the
                        1938 edition, not the 1931 edition.</note>

                    <l xml:id="SS.1.13.1">

                         athāto jalaukāvacāraṇīyam adhyāyaṃ vyākhyāsyāmaḥ || </l>

                    <l xml:id="SS.1.13.2">

                         yathovāca bhagavān dhanvantariḥ || </l>

                    <l xml:id="SS.1.13.3">

                         nṛpāḍhya<pc> </pc>bāla<pc> </pc>sthavira<pc> </pc>bhīru<pc> </pc>durbala<pc> </pc>nārī<pc> </pc>sukumārāṇām
                        anugrahārthaṃ paramasukumāro 'yaṃ śoṇitāvasecanopāyo 'bhihito jalaukasaḥ || </l>

                    <l xml:id="SS.1.13.4">

                         tatra vātapittakaphaduṣṭaśoṇitaṃ yathāsaṃkhyaṃ śṛṅgajalaukālābubhir
                        avasecayet sarvāṇi sarvair vā (viśeṣas tu visrāvyaṃ śṛṅgajalaukālābubhir
                        gṛhṇīyāt) || </l>


                    <l xml:id="SS.1.13.5">

                         bhavanti cātra ślokāḥ |
                        <caesura/>
                         uṣṇaṃ samadhuraṃ snigdhaṃ gavāṃ śṛṅgaṃ prakīrtitam |
                        <caesura/>
                         tasmād vātopasṛṣṭe tu hitaṃ tad avasecane || </l>



                    <l xml:id="SS.1.13.6">

                         śītādhivāsā madhurā jalaukā vārisaṃbhavā |
                        <caesura/>
                         tasmāt pittopasṛṣṭe tu hitā sā tv avasecane || </l>

                    <l xml:id="SS.1.13.7">

                         alābu kaṭukaṃ rūkṣaṃ tīkṣṇaṃ ca parikīrtitam |
                        <caesura/>
                         tasmāc chleṣmopasṛṣṭe tu hitaṃ tad avasecane || </l>

                    <l xml:id="SS.1.13.8">

                         tatra pracchite tanu<pc> </pc>basti<pc> </pc>paṭalāvanaddhena śṛṅgeṇa
                        śoṇitam avasecayed ācūṣaṇāt sāntardīpayā 'lābvā | (jalāyukā vakṣyante) || </l>

                    <l xml:id="SS.1.13.9">

                         jalam āsām āyur iti jalāyukāḥ jalam āsām oka iti jalaukasaḥ || </l>

                    <l xml:id="SS.1.13.10">

                         tā dvādaśa tāsāṃ saviṣāḥ ṣaṭ tāvatya eva nirviṣāḥ || </l>

                    <l xml:id="SS.1.13.11">

                         tatra saviṣāḥ kṛṣṇā karburā alagardā indrāyudhā sāmudrikā gocandanā ceti |
                        tāsu añjanacūrṇavarṇā pṛthuśirāḥ kṛṣṇā varmimatsyavad āyatā
                        chinnonnatakukṣiḥ karburā romaśā mahāpārśvā kṛṣṇamukhī alagardā
                        indrāyudhavad ūrdhvarājibhiś citritā indrāyudhā īṣadasitapītikā
                        vicitrapuṣpākṛticitrā sāmudrikāḥ govṛṣaṇavad adhobhāge dvidhābhūtākṛtir
                        aṇumukhī gocandaneti | tābhir daṣṭe puruṣe daṃśe śvayathur atimātraṃ
                        kaṇḍūrmūrcchā jvaro dāhaś chardir madaḥ sadanam iti liṅgāni bhavanti | tatra
                        mahāgadaḥ pānālepananasya karmādiṣūpayojyaḥ | indrāyudhādaṣṭam asādhyam |
                        ity etāḥ saviṣāḥ sacikitsitā vyākhyātāḥ || </l>

                    <l xml:id="SS.1.13.12">

                         atha nirviṣāḥ kapilā piṅgalā śaṅkumukhī mūṣikā puṇḍarīkamukhī sāvarikā ceti
                        | tatra manaḥśilārañjitābhyām iva pārśvābhyāṃ pṛṣṭhe snigdhā mudgavarṇā
                        kapilā kiṃcidraktā vṛttakāyā piṅgalā ''śugā ca piṅgalā yakṛdvarṇā
                        śīghrapāyinī dīrghatīkṣṇamukhī śaṅkumukhīḥ mūṣikākṛtivarṇā 'niṣṭagandhā ca
                        mūṣikā mudgavarṇā puṇḍarīkatulyavaktrā puṇḍarīkamukhī snigdhā
                        padmapatravarṇā 'ṣṭādaśāṅgulapramāṇā sāvarikā sā ca paśvarthe ity etā aviṣā
                        vyākhyātāḥ || </l>

                    <l xml:id="SS.1.13.13">

                         tāsāṃ yavanapāṇḍyasahya<pc> </pc>pautanādīni kṣetrāṇi teṣu mahāśarīrā
                        balavatyaḥ śīghrapāyinyo mahāśanā nirviṣāś ca viśeṣeṇa bhavanti |</l>

                    <l xml:id="SS.1.13.14">

                         tatra saviṣa<pc> </pc>matsya<pc> </pc>kīṭa<pc> </pc>dardura<pc
                            > </pc>mūtra<pc> </pc>purīṣa<pc> </pc>kothajātāḥ kaluṣeṣv ambhaḥsu ca
                        saviṣāḥ padmotpala<pc> </pc>nalina<pc> </pc>kumuda<pc
                            > </pc>saugandhika<pc> </pc>kuvalaya<pc> </pc>puṇḍarīka<pc
                            > </pc>śaivala<pc> </pc>kotha<pc> </pc>jātā vimaleṣv ambhaḥsu ca
                        nirviṣāḥ || </l>

                    <l xml:id="SS.1.13.15">

                         bhavati cātra |
                        <caesura/>
                         kṣetreṣu vicaranty etāḥ salilāḍhyasugandhiṣu |
                        <caesura/>
                         na ca saṃkīrṇacāriṇyo na ca paṅkeśayāḥ sukhāḥ || </l>

                    <l xml:id="SS.1.13.16">

                         tāsāṃ grahaṇam ārdracarmaṇā, anyair vā prayogair gṛhṇīyāt || </l>

                    <l xml:id="SS.1.13.17">

                         athaināṃ nave mahati ghaṭe sarastaḍāgodakapaṅkam āvāpya nidadhyāt
                        bhakṣyārthe cāsām upaharec chaivalaṃ vallūram audakāṃś ca kandāṃś cūrṇīkṛtya
                        śayyārthaṃ tṛṇam audakāni ca patrāṇi tryahāt tryahāc cābhyo 'nyaj jalaṃ
                        bhakṣyaṃ ca dadyāt saptarātrāt saptarātrāc ca ghaṭam anyaṃ saṃkrāmayet || </l>

                    <l xml:id="SS.1.13.18">

                         bhavati cātra |
                        <caesura/>
                         sthūlamadhyāḥ parikliṣṭāḥ pṛthvyo mandaviceṣṭitāḥ |
                        <caesura/>
                         agrāhiṇyo 'lpapāyinyaḥ saviṣāś ca na pūjitāḥ || </l>

                    <l xml:id="SS.1.13.19">

                         atha jalauko 'vasekasādhyavyādhitam upaveśya saṃveśya vā virūkṣya cāsya tam
                        avakāśaṃ mṛdgomayacūrṇair yady arujaḥ syāt | gṛhītāś ca tāḥ
                            sarṣaparajanī<pc> </pc>kalkodaka<pc> </pc>pradigdha<pc> </pc>gātrīḥ
                        salilasarakamadhye muhūrtasthitā vigataklamā jñātvā tābhī rogaṃ grāhayet |
                        ślakṣṇaśuklārdrapicuprotāvacchannāṃ kṛtvā mukham apāvṛṇuyāt agṛhṇantyai
                        kṣīrabinduṃ śoṇitabinduṃ vā dadyāt, śastrapadāni vā kurvīta yady evam api na
                        gṛhṇīyāt tadā'nyāṃ grāhayet || </l>

                    <l xml:id="SS.1.13.20">

                         yadā ca niviśate 'śvakhuravad ānanaṃ kṛtvonnamya ca skandhaṃ tadā jānīyād
                        gṛhṇātīti gṛhṇantīṃ cārdravastrāvacchannāṃ kṛtvā dhārayet || </l>

                    <l xml:id="SS.1.13.21">

                         daṃśe toda<pc> </pc>kaṇḍu<pc> </pc>prādur<pc> </pc>bhāvair jānīyāc chuddham
                        iyam ādatta iti śuddham ādadānām apanayet atha śoṇitagandhena na muñcen
                        mukham asyāḥ saindhavacūrṇenāvakiret || </l>

                    <l xml:id="SS.1.13.22a">

                         atha patitāṃ taṇḍula<pc> </pc>kaṇḍana<pc> </pc>pradigdhagātrīṃ
                        tailalavaṇābhyaktamukhīṃ vāmahastāṅguṣṭhāṅgulībhyāṃ gṛhītapucchāṃ
                        dakṣiṇahastāṅguṣṭhāṅgulibhyāṃ śanaiḥ śanair anulomam anumārjayed ā mukhāt
                        vāmayet tāvad yāvat samyagvāntaliṅgānīti | samyagvāntā
                            salilasarake<pc> </pc>nyastā bhoktukāmā satī caret | yā sīdatī na
                        ceṣṭate sā durvāntā tāṃ punaḥ samyag vāmayet | durvāntāyā vyādhir asādhya
                        indramado nāma bhavati |</l>

                    <l xml:id="SS.1.13.22b">

                         atha suvāntāṃ pūrvavat sannidadhyāt || </l>


                    <l xml:id="SS.1.13.23">

                         śoṇitasya yogāyogān avekṣya śatadhautaghṛtābhyaṅgas tat picudhāraṇaṃ vāi
                        jalaukovraṇān madhunā'vaghaṭṭayet śitābhir adbhiś pariṣecayed badhnīta vā
                        kaṣāyamadhurasnigdhaśītaiś ca pradehaiḥ pradihyād iti || </l>


                    <l xml:id="SS.1.13.24">

                         bhavati cātra | kṣetrāṇi grahaṇaṃ jātīḥ poṣaṇaṃ sāvacāraṇam |
                        <caesura/>
                         jalaukasāṃ ca yo vetti tat sādhyān sa jayed gadān || </l>

                    <l xml:id="SS.1.13.trailer">iti suśrutasaṃhitāyāṃ sūtrasthāne jalaukāvacāraṇīyo
                        nāma trayodaśo 'dhyāyaḥ || </l>
                </div>

                <div n="14" type="adhyāya">
                    <head>caturdaśo 'dhyāyaḥ |</head>

                    <l xml:id="SS.1.14.1">

                         athātaḥ śoṇitavarṇanīyam adhyāyaṃ vyākhyāsyāmaḥ || </l>

                    <l xml:id="SS.1.14.2">

                         yathovāca bhagavān dhanvantariḥ || </l>

                    <l xml:id="SS.1.14.3">

                         tatra pāñcabhautikasya caturvidhasya ṣaḍrasasya
                        dvividhavīryasyāṣṭavidhāvīryasya vā'nekaguṇasyopayuktasyāhārasya
                        samyakpariṇatasya yas tejobhūtaḥ sāraḥ paramasūkṣmaḥ sa rasa ity ucyate
                        tasya ca hṛdayaṃ sthānaṃ sa hṛdayāc caturviṃśati dhamanīr anupraviśyor
                        dhvagā daśa daśa cādhogāminyaś catasraś ca tiryaggāḥ kṛtsnaṃ śarīram
                        aharahas tarpayati vardhayati dhārayati yāpayati cādṛṣṭahetukena karmaṇā |
                        tasya śarīram anusarato 'numānād gatir upalakṣayitavyā kṣayavṛddhivaikṛtaiḥ
                        | tasmin sarvaśarīrāvayavadoṣadhātumalāśayānusāriṇi rase jijñāsā kim ayaṃ
                        saumyas taijasa iti | atrocyate sa khalu dravānusārī
                        snehanajīvanatarpaṇadhāraṇādibhir viśeṣaiḥ saumya ity avagamyate || </l>

                    <l xml:id="SS.1.14.4">

                         sa khalv āpyo raso yakṛtplīhānau prāpya rāgam upaiti || </l>

                    <l xml:id="SS.1.14.5">

                         bhavataś cātra |
                        <caesura/>
                         rañjitās tejasā tv āpaḥ śarīrasthena dehinām |
                        <caesura/>
                         avyāpannāḥ prasannena raktam ity abhidhīyate || </l>

                    <l xml:id="SS.1.14.6">

                         rasād eva striyā raktaṃ rajaḥsaṃjñaṃ pravartate | tad varṣād dvyādaśād
                        ūrdhvaṃ yāti pañcāśataḥ kṣayam || </l>

                    <l xml:id="SS.1.14.7">

                         ārtavaṃ śoṇitaṃ tv āgneyaṃ agnīṣomīyatvād garbhasya || </l>

                    <l xml:id="SS.1.14.8">

                         pāñcabhautikaṃ tv apare jīvaraktam āhur ācāryāḥ || </l>

                    <l xml:id="SS.1.14.9">

                         visratā dravatā rāgaḥ spandanaṃ laghutā tathā |
                        <caesura/>
                         bhūmyādīnāṃ guṇā hyete dṛśyante cātra śoṇite || </l>

                    <l xml:id="SS.1.14.10">

                         rasād raktaṃ tato māṃsaṃ māṃsān medaḥ prajāyate |
                        <caesura/>
                         medaso 'sthi tato majjā majjñaḥ śukraṃ tu jāyate || </l>


                    <l xml:id="SS.1.14.11">

                         tatraiṣāṃ (? sarva ) dhātūnām annapānarasaḥ prīṇayitā || </l>

                    <l xml:id="SS.1.14.12">

                         rasajaṃ puruṣaṃ vidyād rasaṃ rakṣet prayatnaḥ | annāt pānāc ca matimān
                        ācārāc cāpy atandritaḥ || </l>

                    <l xml:id="SS.1.14.13">

                         tatra rasa gatau dhātuḥ aharahar gacchatīty ato rasaḥ || </l>

                    <l xml:id="SS.1.14.14">

                         sa khalu trīṇi trīṇi kalāsahasrāṇi pañcadaśa ca kalā ekaikasmin dhātāv
                        avatiṣṭhate evaṃ māsena rasaḥ śukrībhavati strīṇāṃ cārtavam || </l>

                    <l xml:id="SS.1.14.15">

                         bhavati cātra |
                        <caesura/>
                         aṣṭādaśasahasrāṇi saṅkhyā hy asmin samuccaye |
                        <caesura/>
                         kalānāṃ navatiḥ proktā svatantraparatantrayoḥ || </l>

                    <l xml:id="SS.1.14.16">

                         sa śabdārcir<pc> </pc>jala<pc> </pc>santānavad aṇunā viśeṣeṇānudhāvaty evaṃ
                        śarīraṃ kevalam || </l>

                    <l xml:id="SS.1.14.17">

                         vājīkaraṇyas tv oṣadhayaḥ svabalaguṇotkarṣād virecanavad upayuktāḥ śukraṃ
                        virecayanti || </l>

                    <l xml:id="SS.1.14.18">

                         yathā hi puṣpamukulastho gandho na śakyam ihāstīti vaktum atho
                        naivā(ā.naiva cā)stīti athavā'(? ca)sti satāṃ bhāvānām abhivyaktir iti
                        kṛ(ā.jñā)tvā kevalaṃ saukṣmyān nābhivyajyate sa eva puṣpe vivṛtapatrakeśare
                        kālāntareṇābhivyaktiṃ gacchati evaṃ bālānām api vayaḥpariṇāmāc
                        chukraprādurbhāvo bhavati romarājyādayaś ca viśeṣā nārīṇām | (? rajasi
                        copacīyamāne śanaiḥ śanaiḥ stanagarbhāśayayonyabhivṛddhir bhavati || </l>

                    <l xml:id="SS.1.14.19">

                         sa evānnaraso vṛddhānāṃ (? jarā)paripakvaśarīratvād aprīṇano bhavati || </l>

                    <l xml:id="SS.1.14.20">

                         ta ete śrīradhāraṇād dhātava ity ucyante || </l>

                    <l xml:id="SS.1.14.21">

                         teṣāṃ kṣayavṛddhī śoṇitanimitte tasmāt tad adhikṛtya vakṣyāmaḥ | tatra
                        phanilamaruṇaṃ kṛṣṇaṃ parūṣaṃ tanu śīghragamaskandi ca vātena duṣṭaṃ nīlaṃ
                        pītaṃ haritaṃ śyāvaṃ visramaniṣṭaṃ pipīlikāmakṣikāṇāmaskandi ca pittaduṣṭaṃ
                        gairikodakapratīkāśaṃ snigdhaṃ śītalaṃ bahalaṃ picchilaṃ cirasrāvi
                        māṃsapeśīprabhaṃ ca śleṣmaduṣṭaṃ sarvalakṣaṇasaṃyuktaṃ kāñjikābhaṃ viśeṣato
                        durgandhi ca sannipātaduṣṭaṃ (? pittavadraktenātikṛṣṇaṃ ca) dvidoṣaliṅgaṃ
                        saṃsṛṣṭaṃ | (? jīvaśoṇitamanyatra vakṣyāmaḥ )// </l>

                    <l xml:id="SS.1.14.22">

                         indragopakapratīkāśamasaṃhatamavivarṇaṃ ca prakṛtisthaṃ jānīyāt || </l>

                    <l xml:id="SS.1.14.23">

                         visrāvyāṇyanyatra vakṣyāmaḥ || </l>

                    <l xml:id="SS.1.14.24">

                         athāvisrāvyāḥ sarvāṅgaśophaḥ kṣīṇasya cāmlabhojananimittaḥ
                        pāṇdurogyarśasodariśoṣigarbhiṇīnāṃ ca śvayathavaḥ || </l>

                    <l xml:id="SS.1.14.25">

                         tatra śastravisrāvaṇaṃ dvividhaṃ pracchānaṃ sirāvyadhanaṃ ca || </l>

                    <l xml:id="SS.1.14.26">

                         tatra ṛjvasaṃkīrṇaṃ sūkṣmaṃ samam anavagāḍham anuttānam āśu ca śastraṃ
                        pātayen marmasirāsnāyusandhīnāṃ cānupaghāti || </l>


                    <l xml:id="SS.1.14.27">

                         tatra durdine durviddhe śītavātayor asvinne bhuktamātre skandatvāc choṇitaṃ
                        na sravaty alpaṃ vā sravati || </l>


                    <l xml:id="SS.1.14.28">

                         madamūrcchāśramārtānāṃ vāta<pc> </pc>viṇ<pc> </pc>mūtrasaṃginām |
                        <caesura/>
                         nidrābhibhūtabhītānāṃ nṛṇāṃ nāsṛk pravartate || </l>

                    <l xml:id="SS.1.14.29">

                         tad duṣṭaṃ śoṇitamanirhriyamāṇaṃ kaṇḍūśopharāgadāhapākavedanā janayet || </l>

                    <l xml:id="SS.1.14.30">

                         atyuṣṇe 'tisvinne 'tividdhe 'jñair vasrāvitamatipravartate tad atipravṛttaṃ
                        śiro 'bhitāpamāndhyamadhimanthatimiraprādurbhāvaṃ dhātukṣayamākṣepakaṃ
                        pakṣāghātamekāṅgavikāraṃ tṛṣṇādāhau hikkāṃ kāsaṃ śvāsaṃ pāṇḍurogaṃ maraṇaṃ
                        cāpādayati || </l>

                    <l xml:id="SS.1.14.30a">

                         bhavanti cātra | </l>

                    <l xml:id="SS.1.14.31">

                         tasmānna śite nātyuṣṇe nāsvinne nātitāpite |
                        <caesura/>
                         yavāgūṃ pratipītasya śoṇitaṃ mokṣayed bhiṣak || </l>

                    <l xml:id="SS.1.14.32">

                         samyag gatvā yadā raktaṃ svayam evāvatiṣṭhate |
                        <caesura/>
                         śuddhaṃ tadā vijānīyāt samyagvisrāvitaṃ ca tat || </l>

                    <l xml:id="SS.1.14.33">

                         lāghavaṃ vedanāśāntir vyādher vegaparikṣayaḥ |
                        <caesura/>
                         samyagvisrāvite liṅgaṃ prasādo manasas tathā || </l>

                    <l xml:id="SS.1.14.34">

                         tvagdoṣā granthayaḥ śophā rogāḥ śoṇitajāś ca ye |
                        <caesura/>
                         raktamokṣaṇaśīlānāṃ na bhavanti kadācana || </l>

                    <l xml:id="SS.1.14.35">

                         atha khalv apravartamāne rakte
                        elāśītaśivakuṣṭhatagarapāṭhābhadradāruviḍaṅgacitrakatrikaṭukāgāradhūmaharidrārkāṅkuranaktamālaphalair
                        yathālābhaṃ tribhiś caturbhiḥ samastair vā cūrṇīkṛtair lavanātailapragāḍhair
                        vraṇamukham avagharṣayed evaṃ samyak pravartate || </l>

                    <l xml:id="SS.1.14.36">

                         athātipravṛtte
                        rodhramadhukapriyaṅgupattaṅgagairikasarjarasarasāñjanaśālmalīpuṣpaśaṅkhaśuktimāṣayavagodhūmacūrṇaiḥ
                        śanaiḥ śanair vraṇamukham avacūrṇyāṅgulyagreṇāvapīḍayet
                        sālasarjārjūnārimedameṣaśṛnṅgadhavadhanvantvagbhir vā cūrṇitābhiḥ kṣaumeṇa
                        vā dhmāpitena samudraphenalākṣācūrṇair vā yathoktair vraṇabandhanadravyair
                        gāḍhaṃ badhnīyāt śītāccchādanabhojanāgāraiḥ śītaiḥ pariṣekapradehaiś
                        copācaret kṣārenāgninā vā dahedyathoktaṃ vyadhanādanantaraṃ vā
                        tāmevātipravṛttāṃ sirāṃ vidhyet kākolyādikvāthaṃ vā śarkarāmadhumadhuraṃ
                        pāyayet eṇahariṇorabhraśaśamahiṣavarāhāṇāṃ vā rudhiraṃ kṣirayūṣarasaiḥ
                        susnigdhaiś cāśnīyāt upadravāṃś ca yathāsvam upacaret || </l>

                    <l xml:id="SS.1.14.37">

                         dhātukṣayāt srute rakte mandaḥ saṃjāyate 'nalaḥ |
                        <caesura/>
                         pavanaś ca paraṃ lopaṃ yāti tasmāt prayatnaḥ || </l>

                    <l xml:id="SS.1.14.38">

                         taṃ nātiśītair laghubhiḥ snigdhaiḥ śoṇitavardhanaiḥ |
                        <caesura/>
                         īṣadamlair anamlair vā bhojanaiḥ samupācaret || </l>

                    <l xml:id="SS.1.14.39">

                         caturvidhaṃ yad etad dhi rudhirasya nivāraṇam |
                        <caesura/>
                         saṃdhānaṃ skandanaṃ caiva pācanaṃ dahanaṃ tathā || </l>

                    <l xml:id="SS.1.14.40">

                         vraṇaṃ kaṣāyaḥ saṃdhatte raktaṃ skandayate himam |
                        <caesura/>
                         tathā saṃpācayed bhasma dāhaḥ saṃkocayet sirāḥ || </l>

                    <l xml:id="SS.1.14.41">

                         askandamāne rudhire saṃdhānāni prayojayet |
                        <caesura/>
                         saṃdhāne bhraśyamāne tu pācanaiḥ samupācaret | </l>

                    <l xml:id="SS.1.14.42">

                         kalpair etais tribhir vaidyaḥ prayateta yathāvidhi |
                        <caesura/>
                         asiddhimatsu caiteṣu dāhaḥ parama iṣyate | </l>

                    <l xml:id="SS.1.14.43">

                         śeṣadoṣe yato rakte na vyādhirativartate |
                        <caesura/>
                         sāvaśeṣe tataḥ stheyaṃ na tu kuryād atikramam || </l>

                    <l xml:id="SS.1.14.44">

                         dehasya rudhiraṃ mūlaṃ rudhireṇaiva dhāryate |
                        <caesura/>
                         tasmād yatnena saṃrakṣyaṃ raktaṃ jīva iti sthitiḥ || </l>

                    <l xml:id="SS.1.14.45">

                         srutaraktasya sekādyaiḥ śītaiḥ prakupite 'nile |
                        <caesura/>
                         śophaṃ satodaṃ loṣṇena sarpiṣā pariṣecayet ||</l>

                    <p ana="trailer">iti suśrutasaṃhitāyāṃ sūtrasthāne śoṇitavarṇanīyo nāma
                        caturdaśo 'dhyāyaḥ ||</p>
                </div>


                <div n="15" type="adhyāya">
                    <head>pañcadaśo 'dhyāyaḥ |</head>

                    <l xml:id="SS.1.15.1">

                         athāto doṣadhātumalakṣayavṛddhivijñānīyam adhyāyaṃ vyākhyāsyāmaḥ || </l>

                    <l xml:id="SS.1.15.2">

                         yathovāca bhagavān dhanvantariḥ || </l>

                    <l xml:id="SS.1.15.3">

                         doṣadhātumalamūlaṃ hi śarīraṃ tasmād eteṣāṃ lakṣaṇamucyamānam upadhāraya || </l>

                    <l xml:id="SS.1.15.4.1">

                         tatra praspandanodvahanapūranāvivekadhāraṇalakṣaṇo vāyuḥ pañcadhā
                        pravibhaktaḥ śarīraṃ dhārayati || </l>

                    <l xml:id="SS.1.15.4.2">

                         rāgapaktyojastejomedhoṣmakṛtpittaṃ pañcadhā pravibhaktam
                        agnikarmaṇānugrahaṃ karoti || </l>

                    <l xml:id="SS.1.15.4.3">

                         sandhisaṃśleṣaṇasnehanaropaṇapūraṇabalasthairyakṛcchleṣmā pañcadhā
                        pravibhakta udakakarmaṇā'nugrahaṃ karoti || </l>

                    <l xml:id="SS.1.15.5">

                         rasas tuṣṭiṃ prīṇanaṃ raktapuṣṭiṃ ca karoti raktaṃ varṇaprasādaṃ
                        māṃsapuṣṭiṃ jīvayati ca māṃsaṃ śarīrapuṣṭiṃ medasaś ca medaḥ snehasvedau
                        dṛḍhatvaṃ puṣṭim asthnāṃ ca asthīni dehadhāraṇaṃ majjñaḥ puṣṭiṃ ca majjā
                        prītiṃ snehaṃ balaṃ śukrapuṣṭiṃ pūraṇam asthnāṃ ca karoti śukraṃ dhairyaṃ
                        cyavanaṃ prītiṃ dehabalaṃ harṣaṃ bījārthaṃ ca || </l>

                    <l xml:id="SS.1.15.6">

                         purīṣam upastambhaṃ vāyvagnidhāraṇaṃ ca bastipūraṇavikledakṛn mūtraṃ svedaḥ
                        kledatvaksaukumāryakṛt || </l>

                    <l xml:id="SS.1.15.7">

                         raktalakṣaṇam ārtavaṃ garbhakṛc ca garbho garbhalakṣaṇaṃ stanyaṃ stanayor
                        āpīnatvajananaṃ jīvanaṃ ceti || </l>

                    <l xml:id="SS.1.15.8">

                         tatra vidhivat parirakṣaṇaṃ kurvīta || </l>

                    <l xml:id="SS.1.15.9">

                         ata ūrdhvam eṣāṃ kṣīṇalakṣaṇaṃ vakṣyāmaḥ tatra vātakṣaye
                        mandaceṣṭatā'lpāvāktvam apraharṣo mūḍhasaṃjñatā ca pittakṣaye mandoṣmāgnitā
                        niṣprabhatvaṃ(ā.tā) ca śleṣmakṣaye rūkṣatā'ntardāha
                        āmāśayetaraśleṣmāśayaśūnyatā sandhiśaithilyaṃ tṛṣṇā daurbalyaṃ prajāgaraṇaṃ
                        ca || </l>

                    <l xml:id="SS.1.15.10">

                         tatra svayonivardhanāny eva pratīkāraḥ || </l>

                    <l xml:id="SS.1.15.11">

                         rasakṣaye hṛtpīḍā<pc> </pc>kampaśūnyātās tṛṣṇā ca śoṇitakṣaye tvakpāruṣyam
                        amlaśītaprārthanā sirāśaithilyaṃ ca māṃsakṣaye
                            sphiggaṇḍauṣṭhopasthoruvakṣaḥ<pc> </pc>kakṣāpiṇḍikodaragrīvāśuṣkatā
                        raukṣyatodau gātrāṇāṃ sadanaṃ dhamanīśaithilyaṃ ca medaḥkṣaye
                        plīhābhivṛddhiḥ sandhiśūnyatā raukṣyaṃ meduramāṃsaprārthanā ca asthikṣaye
                        'sthiśūlaṃ dantanakhabhaṅgo raukṣyaṃ ca majjakṣaye 'lpaśukratā parvabhedo
                        'sthinistodo 'sthiśūnyatā ca śukrakṣaye meḍhravṛṣaṇavedanā'śaktirmaithune
                        cirād vā prasekaḥ praseke cālparaktaśukradarśanam || </l>

                    <l xml:id="SS.1.15.12">

                         tatrāpi svayonivardhanadravyopayogaḥ pratīkāraḥ || </l>

                    <l xml:id="SS.1.15.13">

                         purīṣakṣaye hṛdayapārśvapīḍā saśabdasya ca vāyor ūrdhvagamanaṃ kukṣau
                        saṃcaraṇaṃ ca mūtrakṣaye bastitodo 'lpamūtratā ca atrāpi
                        svayonivardhanadravyāṇi pratīkāraḥ | svedakṣaye stabdharomakūpatā tvakśoṣaḥ
                        sparśavaiguṇyaṃ svedanāśaś ca tatrābhyaṅgaḥ svedopayogaś ca || </l>

                    <l xml:id="SS.1.15.14">

                         ārtavakṣaye yathocitakālādarśanamalpatā vā yonivedanā ca tatra
                        saṃśodhanamāgneyānāṃ ca dravyāṇāṃ vidhivad upayogaḥ | stanyakṣaye stnayor
                        mlānatā stanyāsaṃbhavo 'lpatā vā tatra śleṣmavardhanadravyopayogaḥ |
                        garbhakṣaye garbhāspandanamanunnatakukṣitā ca tatra prāptabastikālāyāḥ
                        kṣīrabastiprayogo medhyānnopayogaś ceti || </l>

                    <l xml:id="SS.1.15.15">

                         ata ūrdhvam ativṛddhānāṃ doṣadhātumalānāṃ lakṣaṇaṃ vakṣyāmaḥ | vṛddhiḥ
                        punar eṣāṃ svayonivardhanāty upasevanād bhavati | tatra vātavṛddhau
                        vākpāruṣyaṃ kārśyaṃ kārṣṇyaṃ gātrasphuraṇam uṣṇakāmitā nidrānāśo
                        'lpabalatvaṃ gāḍhavarcastvaṃ ca pittavṛddhau pītāvabhāsatā saṃtāpaḥ
                        śītakāmitvam alpanidratā mūrcchā balahānir indriyadaurbalyaṃ
                        pītaviṇmūtranetratvaṃ ca śleṣmavṛddhau śauklyaṃ śaityaṃ sthairyaṃ gauravam
                        avasādas tandrā nidrā sandhyasthiviśleṣaś ca || </l>

                    <l xml:id="SS.1.15.16">

                         raso 'tivṛddho hṛdayotkledaṃ prasekaṃ cāpādayati raktaṃ raktāṅgākṣitāṃ
                        sirāpūrṇatvaṃ ca māṃsaṃ sphiggaṇḍauṣṭhopasthorubāhujaṅghāsu vṛddhiṃ
                        gurugātratāṃ ca medaḥ snigdhāṅgatāmudarapārśvavṛddhiṃ kāsaśvāsādīn
                        daurgandhyaṃ ca asthyadhyasthīnyadhidantāṃś ca majjā sarvāṅganetragauravaṃ
                        ca śukraṃ śukrāśmarīmatiprādurbhāvaṃ ca || </l>

                    <l xml:id="SS.1.15.17">

                         purīṣamāṭopaṃ kukṣau śūlaṃ ca mūtraṃ mūtravṛddhiṃ muhurmuhuḥ pravṛttiṃ
                        bastitodamādhmānaṃ ca svedastvaco daugandhyaṃ kaṇḍūṃ ca || </l>

                    <l xml:id="SS.1.15.18">

                         ārtavam aṅgamardam atipravṛttiṃ daurgandhyaṃ ca stanyaṃ stanayor āpīnatvaṃ
                        muhur muhuḥ pravṛttiṃ todaṃ ca garbho jaṭharābhivṛddhiṃ svedaṃ ca || </l>

                    <l xml:id="SS.1.15.19">

                         teṣāṃ yathāsvaṃ saṃśodhanaṃ kṣapaṇaṃ ca kṣayād aviruddhaiḥ kriyāviśeṣaiḥ
                        prakurvīt || </l>

                    <l xml:id="SS.1.15.20">

                         pūrvaḥ pūrvo 'tivṛddhatvād vardhayed dhi paraṃ param |
                        <caesura/>
                         tasam ātipravṛddhānāṃ dhātūnāṃ hrāsanaṃ hitam || </l>

                    <l xml:id="SS.1.15.21">

                         balalakṣaṇaṃ balakṣayalakṣaṇaṃ cāta ūrdhvam upadekṣyāmaḥ | tatra rasādīnāṃ
                        śukrāntānāṃ dhātūnāṃ yat paraṃ tejas tat khalv ojas tad eva balam ity ucyate
                        svaśāstrasiddhāntāt || </l>

                    <l xml:id="SS.1.15.22">

                         tatra balena sthiropacitamāṃsatā sarvaceṣṭāsvapratighātaḥ svaravarṇaprasādo
                        bāhyānām ābhyantarāṇāṃ ca karaṇānām ātmakāryapratipattir bhavati || </l>

                    <l xml:id="SS.1.15.23">

                         bhavanti cātra |
                        <caesura/>
                         ojaḥ somātmakaṃ snigdhaṃ śuklaṃ śītaṃ sthiraṃ saram |
                        <caesura/>
                         viviktaṃ mṛdu mṛtsnaṃ ca prāṇāyatanam utttamam || </l>

                    <l xml:id="SS.1.15.24ab">

                         dehaḥ sāvayavas tena vyāpto bhavati dehinām |</l>

                    <l xml:id="SS.1.15.24cd">

                         tadabhāvāc ca śīryante śarīrāṇi śarīriṇām || </l>

                    <l xml:id="SS.1.15.25abcd">

                         abhighātāt kṣayāt kopāc chokād dhyānāc chramāt kṣudhaḥ |
                        <caesura/>
                         ojaḥ saṃkṣīyate hy ebhyo dhātugrahaṇaniḥsṛtam |</l>

                    <l xml:id="SS.1.15.25ef">

                         tejaḥ samīritaṃ tasmād visraṃsayate dehinaḥ || </l>

                    <l xml:id="SS.1.15.26-27">

                         tasya visraṃso vyāpat kṣaya iti liṅgāni vyāpannasya bhavanti sandhiviśleṣo
                        gātrāṇāṃ sadanaṃ doṣacyavanaṃ kriyā'(O.kriyā)sannirodhaś ca visraṃse
                        stabdhagurugātratā vātaśopho varṇabhedo glānis tandrā nidrā ca vyāpanne
                        mūrcchā māṃsakṣayo mohaḥ pralāpo maraṇam iti ca kṣaye || </l>

                    <l xml:id="SS.1.15.28">

                         bhavanti cātra |
                        <caesura/>
                         trayo doṣā balasyoktā vyāpadvisraṃsanakṣayāḥ |
                        <caesura/>
                         viśleṣasādau gātrāṇāṃ doṣavisraṃsanaṃ śramaḥ |
                        <caesura/>
                         aprācuryaṃ kriyānāṃ ca balavisraṃsalakṣaṇam || </l>

                    <l xml:id="SS.1.15.29">

                         gurutvaṃ stabdhatā'ṇgeṣu glānirvarṇasya bhedanam |
                        <caesura/>
                         tandrā nidrā vātaśopho balavyāpadi lakṣaṇam || </l>

                    <l xml:id="SS.1.15.30">

                         mūrcchā māṃsakṣāyo mohaḥ pralāpo 'jñānam eva ca |
                        <caesura/>
                         pūrvoktāni ca liṅgāni maraṇaṃ ca balakṣaye || </l>

                    <l xml:id="SS.1.15.31">

                         tatra visraṃse vyāpanne ca kriyāviśeṣair aviruddhair balamāpyāyayet itaraṃ
                        tu mūḍhasaṃjñaṃ varjayet || </l>

                    <l xml:id="SS.1.15.32">

                         doṣadhātumalakṣīṇo balakṣīṇi'pi vā naraḥ |
                        <caesura/>
                         svayonivardhanaṃ yattadannapānaṃ prakāṅkṣati || </l>

                    <l xml:id="SS.1.15.33">

                         yadyadāhārajātaṃ tu kṣīṇaḥ prārthayate naraḥ |
                        <caesura/>
                         tasya tasya sa lābhe tu taṃ taṃ kṣayamapohati || </l>

                    <l xml:id="SS.1.15.34">

                         yasya dhātukṣayād vāyuḥ saṃjñāṃ karma ca nāśayet |
                        <caesura/>
                         prakṣiṇaṃ ca balaṃ yasya nāsu śakyaś cikitsitum || </l>

                    <l xml:id="SS.1.15.35">

                         rasanimittam eva sthaulyaṃ kārśyaṃ ca | tatra śleṣmalāhārasevino
                        'dhyaśanaśīlasyāvyāyāmino divāsvapnaratasya cāma evānnaraso madhurataraś ca
                        śarīram anukrāmann atisnehān medo janayati tad atisthaulyam āpādayati tam
                        atisthūlaṃ
                        kṣudraśvāsapipāsākṣutsvapnasvedagātradaurgandhyakrathanagātrasādagadgadatvāni
                        kṣipram evāviśanti saukumāryān medasaḥ sarvakriyāsvasamarthaḥ kaphamedo
                        niruddhamārgartvāc cālpavyavāyo bhavati āvṛtamārgatvād eva śeṣā dhātavo
                        nāpyāyante 'tyarthamato 'lpaprāṇo bhavati
                        pramehapīḍakājvarabhagandaravidradhivātavikārāṇāmanyataṃ prāpya pañcatvam
                        upayāti sarva eva cāsya rogā balavanto bhavanty āvṛtamārgatvāt srotasāṃ atas
                        tasyotpattihetuṃ pariharet | utpanne tu
                        śilājatuguggulugomūtratriphalāloharajorasāñjanamadhuyavamudgakoradūṣakaśyāmākoddālakādīnāṃ
                        virūkṣaṇacchedanīyānāṃ dravyāṇaṃ vidhivad upayogo vyāyāmo
                        lekhanabastyupayogaś ceti || </l>

                    <l xml:id="SS.1.15.36">

                         tatra punar vātalāhārasevino
                        'tivyāyāmavyavāyādhyayanabhayaśokadhyānarātrijāgaraṇapipāsākṣutkaṣāyālpāśanaprabhṛtibhir
                        upaśoṣito rasadhātuḥ śarīram ananukrāman nalpatvān na prīṇāti tasmād
                        atikārśyaṃ bhavati so 'tikṛśaḥ kṣutpipāsāśītoṣṇavātavarṣabhārādāneṣv
                        asahiṣṇur vātarogaprāyo 'lpaprāṇaś ca kriyāsu bhavati
                        śvāsakāsaśoṣaplīhodarāgnisādagulmaraktapittānām anyatamam āsādya maraṇam
                        upayāti sarva eva cāsya rogā balavanto bhavanty alpaprāṇatvāt atas
                        tasyotpattihetuṃ pariharet | utpanne tu
                        payasyāśvagandhāvidārigandhāśatāvarībalātibalānāgabalānāṃ madhurāṇām anyāsaṃ
                        cauṣadhīnām upayogaḥ kṣīradadhighṛtamāṃsaśāliṣaṣṭikayavagodhūmānāṃ ca
                        divāsvapnabrahmacaryāvyāyāmabṛhaṇabastyupayogaś ceti || </l>

                    <l xml:id="SS.1.15.37">

                         yaḥ punar ubhayasādhāraṇāny āseveta tasyān narasaḥ śarīram anukrāman samān
                        dhātūn upacinoti samadhātutvān madhyaśarīro bhavati sarvakriyāsu samarthaḥ
                        kṣutpipāsāśītoṣṇavarṣātapasaho balavāṃś ca sa satatam anupālayitavya iti || </l>

                    <l xml:id="SS.1.15.38">

                         bhavanti cātra |
                        <caesura/>
                         atyantagarhitāv etau sadā sthūlakṛśau narau |
                        <caesura/>
                         śreṣṭho madhyaśarīras tu kṛśaḥ sthūlāt tu pūjitaḥ || </l>

                    <l xml:id="SS.1.15.39">

                         doṣaḥ prakupito dhātūn kṣapayaty ātmatejasā |
                        <caesura/>
                         iddhaḥ svatejasā vahnir ukhāgatam ivodakam || </l>

                    <l xml:id="SS.1.15.40">

                         vailakṣaṇyāc charīrāṇām asthāyitvāt tathaiva ca |
                        <caesura/>
                         doṣadhātumalānāṃ tu parimāṇaṃ na vidyate || </l>

                    <l xml:id="SS.1.15.41">

                         eṣāṃ samatvaṃ yac cāpi bhiṣagbhir avadhāryate |
                        <caesura/>
                         na tat svāsthyādṛte śakyaṃ vaktum anyena hetunā || </l>

                    <l xml:id="SS.1.15.42">

                         doṣādīnāṃ tv asamatām anumānena lakṣayet |
                        <caesura/>
                         aprasannendriyaṃ vīkṣya puruṣaṃ kuśalo bhiṣak || </l>

                    <l xml:id="SS.1.15.43">

                         svasthasya rakṣaṇaṃ kuryād asvasthasya tu buddhimān |
                        <caesura/>
                         kṣapayed bṛṃhayec cāpi doṣadhātumalān bhiṣak | </l>

                    <l xml:id="SS.1.15.43ef">

                         tāvad yāvad arogaḥ syād etat sāmyasya lakṣaṇam || </l>

                    <l xml:id="SS.1.15.44">

                         samadoṣaḥ samāgniś ca samadhātumalakriyaḥ |
                        <caesura/>
                         prasannātmendriyamanāḥ svasthā ity abhidhīyate ||</l>

                    <p ana="trailer">iti suśrutasaṃhitāyāṃ sūtrasthāne
                        doṣadhātumalakṣayavṛddhivijñānīyo nāma pañcadaśo 'dhyāyaḥ || </p>
                </div>

                <div n="16" type="adhyāya">

                    <head>ṣoḍaśo 'dhyāyaḥ |</head>

                    <l xml:id="SS.1.16.1">

                         athātaḥ karṇavyadha<pc> </pc>bandha<pc> </pc>vidhim adhyāyaṃ vyākhyāsyāmaḥ
                        || </l>

                    <l xml:id="SS.1.16.2">

                         yathovāca bhagavān dhanavatariḥ || </l>

                    <l xml:id="SS.1.16.3">

                         rakṣābhūṣaṇanimittaṃ bālasya karṇau vidhyete | tau ṣaṣṭhe māsi saptame vā
                        śuklapakṣe praśasteṣu tithikaraṇamuhūrtanakṣatreṣu kṛtamaṅgalasvastivācanaṃ
                        dhātryaṅke kumāradharāṅke vā kumāram upaveśya bālakrīḍanakaiḥ
                        pralobhyābhisāntvayan bhiṣag vāmahastenākṛṣya karṇaṃ daivakṛte chidra
                        ādityakarāvabhāsite śanaiḥ śanair dakṣiṇahastena rju vidhyet pratanukaṃ
                        sūcyā bahalam ārayā pūrvaṃ dakṣiṇaṃ kumārasya vāmaṃ kumāryāḥ tataḥ
                        picuvartiṃ praveśayet || </l>

                    <l xml:id="SS.1.16.4">

                         śoṇita<pc> </pc>bahutvena vedanayā cānyadeśaviddham iti jānīyāt
                        nirupadravatayā taddeśaviddham iti || </l>

                    <l xml:id="SS.1.16.5">

                         tatrājñena yadṛcchayā viddhāsu sirāsu kālikāmarmarikālohitikāsūpadravā
                        bhavanti | tatra kālikāyāṃ jvaro dāhaḥ śvayathur vedanā ca bhavati
                        marmarikāyāṃ vedanā jvaro granthayaś ca lohitikāyāṃ
                        manyāstambhāpatānakaśirograhakarṇaśūlāni bhavanti | teṣu yathāsvaṃ
                        pratikurvīta || </l>

                    <l xml:id="SS.1.16.6">

                         kliṣṭajihmāpraśastasūcīvyadhād gāḍhataravartitvād doṣasamudāyād
                        apraśastavyadhād vā yatra saṃrambho vedanā vā bhavati tatra vartim
                        upahṛtyāśu madhukairaṇḍa<pc> </pc>mūla<pc> </pc>mañjiṣṭhā<pc
                            > </pc>yava<pc> </pc>tila<pc> </pc>kalkair madhughṛtapragāḍhair ālepayet
                        tāvad yāvat surūḍha iti surūḍhaṃ cainaṃ punar vidhyet vidhānaṃ tu pūrvoktam
                        eva || </l>

                    <l xml:id="SS.1.16.7">

                         tatra samyagviddham āmatailena pariṣecayet tryahāt tryahāc ca vartiṃ
                        sthūlatarāṃ dadyāt pariṣekaṃ ca tam eva || </l>

                    <l xml:id="SS.1.16.8">

                         atha vyapagatadoṣopadrave karṇe vardhanārthaṃ laghuvardhanakaṃ kuryāt || </l>

                    <l xml:id="SS.1.16.9">

                         evaṃ vivardhitaḥ karṇaś chidyate tu dvidhā nṛṇām |
                        <caesura/>
                         doṣato vā'bhighātād vā sandhānaṃ tasya me śṛṇu || </l>

                    <l xml:id="SS.1.16.10">

                         tatra samāsena pañcadaśakarṇabandhākṛtayaḥ | tad yathā nemisandhānaka
                        utpalabhedyako vallūraka āsaṅgimo gaṇḍakarṇa āhāryo nirvedhimo vyāyojimaḥ
                        kapāṭasandhiko 'rdhakapāṭasandhikaḥ saṃkṣipto hīnakarṇo vallīkarṇo
                        yaṣṭikarṇaḥ kākauṣṭhaka iti | teṣu pṛthulāyatasamobhayapālir nemisandhānakaḥ
                        vṛttāyatasamobhayapālir utpalabhedyakaḥ hrasvavṛttasamobhayapālir vallūrakaḥ
                        abhyantaradīrghaikapālir āsaṅgimaḥ bāhya<pc> </pc>dīrghaikapālir gaṇḍakarṇaḥ
                        | apālir ubhayato 'py āhāryaḥ pīṭhopamapālir ubhayataḥ kṣīṇaputrikāśrito
                        nirvedhimaḥ | sthūlāṇusamaviṣamapālir vyāyojimaḥ | abhyantaradīrghaikapālir
                        itarālpapāliḥ | kapāṭasandhikaḥ bāhyadīrghaikapālir itarālpapālir
                        ardhakapāṭasandhikaḥ | tatra daśaite karṇabandhavikalpāḥ sādhyāḥ teṣāṃ
                        svanāmabhir evākṛtayaḥ prāyeṇa vyākhyātāḥ | saṃkṣiptādayaḥ pañcāsādhyāḥ |
                        tatra śuṣkaśaṣkulir utsannapālir itarālpapāliḥ saṃkṣiptaḥ anadhiṣṭhānapāliḥ
                        paryantayoḥ kṣīṇamāṃso hīnakarṇaḥ tanuviṣamālpapālir vallīkarṇaḥ
                        grathitamāṃsastabdhasirāsaṃtatasūkṣmapālir yaṣṭikarṇaḥ
                        nirmāṃsasaṃkṣiptāgrālpaśoṇitapāliḥ kākauṣṭhaka iti | baddheṣv api tu
                            śopha<pc> </pc>dāha<pc> </pc>rāga<pc> </pc>pāka<pc
                            > </pc>piḍakā<pc> </pc>srāva<pc> </pc>yuktā na siddhim upayānti || </l>

                    <l xml:id="SS.1.16.11">

                         bhavanti cātra |
                        <caesura/>
                         yasya pālidvayam api karṇasya na bhaved iha |
                        <caesura/>
                         karṇapīṭhaṃ same madhye tasya viddhvā vivardhayet || </l>

                    <l xml:id="SS.1.16.12">

                         bāhyāyām iha dīrghāyāṃ sandhir ābhyantaro bhavet |
                        <caesura/>
                         ābhyantarāyāṃ dīrghāyāṃ bāhyasandhir udāhṛtaḥ || </l>

                    <l xml:id="SS.1.16.13">

                         ekaiva tu bhavet pāliḥ sthūlā pṛthvī sthirā ca yā |
                        <caesura/>
                         tāṃ dvidhā pāṭayitvā tu chittvā copari sandhayet || </l>

                    <l xml:id="SS.1.16.14">

                         gaṇḍād utpāṭya māṃsena sānubandhena jīvatā |
                        <caesura/>
                         karṇapālīm āpāles tu kuryān nirlikhya śāstravit || </l>

                    <l xml:id="SS.1.16.15">

                         ato nyatamaṃ bandhaṃ cikīrṣur agropaharaṇīyoktopasaṃbhṛtasaṃbhāraṃ
                        viśeṣataś cātropaharet surāmaṇḍaṃ kṣīram udakaṃ dhānyāmlaṃ kapālacūrṇaṃ ceti
                        | tato 'ṅganāṃ puruṣaṃ vā grathitakeśāntaṃ laghubhuktavantam āptaiḥ
                        suparigṛhītaṃ ca kṛtvā bandham upadhārya chedyabhedyalekhyavyadhanair
                        upapannair upapādya karṇaśoṇitam avekṣya duṣṭam aduṣṭaṃ veti tatra vātaduṣṭe
                        dhānyāmloṣṇodakābhyāṃ pittaduṣṭe śītodakapayobhyāṃ śleṣmaduṣṭe
                        surāmaṇḍoṣṇodakābhyāṃ prakṣālya karṇau punar avalikhyānunnatam ahīnam
                        aviṣamaṃ ca karṇasandhiṃ sanniveśya sthitaraktaṃ sandadhyāt | tato
                        madhughṛtenābhyajya picuprotayor anyatareṇāvaguṇṭhya sūtreṇānavagāḍhaman
                        atiśithilaṃ ca baddhvā kapālacūrṇenāvakīryācārikam upadiśed dvivraṇīyoktena
                        ca vidhānenopacaret || </l>

                    <l xml:id="SS.1.16.16">

                         bhavati cātra | </l>

                    <l xml:id="SS.1.16.16x">

                         vighaṭṭanaṃ divāsvapnaṃ vyāyāmam atibhojanam |
                        <caesura/>
                         vyavāyam agnisaṃtāpaṃ vākśramaṃ ca vivarjayet || </l>

                    <l xml:id="SS.1.16.16.1">

                         (?āmatailaparīṣekaṃ trirātramavacārayet |
                        <caesura/>
                         tatas tailena saṃsṛṣṭaṃ tryahādapanayet picum ||) </l>

                    <l xml:id="SS.1.16.17">

                         na cāśuddharaktam atipravṛttaraktaṃ kṣīṇaraktaṃ vā saṃdadhyāt | sa hi
                        vātaduṣṭe rakte rūḍho 'pi paripuṭanavān pittaduṣṭe dāhapākarāgavedanāvān
                        śleṣmaduṣṭe stabdhaḥ kaṇḍūmān atipravṛttarakte śyāvaśophavān kṣīṇo 'lpamāṃso
                        na vṛddhim upaiti || </l>

                    <l xml:id="SS.1.16.18">

                         āmatailena trirātraṃ pariṣecayet trirātrāc ca picuṃ parivartayet | sa yadā
                        surūḍho nirupadravaḥ savarṇo bhavati tadainaṃ śanaiś śanair abhivardhayet |
                        ato 'nyathā saṃrambhadāhapākarāgavedanāvān punaś chidyate vā || </l>

                    <l xml:id="SS.1.16.19">

                         athāsyāpraduṣṭasyābhivardhanārtham abhyaṅgaḥ | tad yathā
                        godhāpratudaviṣkirānūpaudakavasāmajjānau payaḥ sarpis tailaṃ gaurasarṣapajaṃ
                        ca yathālābhaṃ
                        saṃbhṛtyārkālarkabalātibalānantāpāmārgāśvagandhāvidārigandhākṣīraśuklājalaśūkamadhuravargapayasyāprativāpaṃ
                        tailaṃ vā pācayitvā svanuguptaṃ nidadhyāt || </l>

                    <l xml:id="SS.1.16.20">

                         sveditonmarditaṃ karṇaṃ snehenaitena yojayet |
                        <caesura/>
                         ato 'nupadravaḥ samyag balavāṃś ca vivardhate || </l>


                    <l xml:id="SS.1.16.21">

                         yavāśvagandhāyaṣṭyāhvais tilaiś codvartanaṃ hitam |
                        <caesura/>
                         śatāvaryaśvagandhābhyāṃ payasyair aṇḍajīvanaiḥ || </l>

                    <l xml:id="SS.1.16.22">

                         tailaṃ vipakvaṃ sakṣīram abhyaṅgāt pālivardhanam |
                        <caesura/>
                         ye tu karṇā na vardhante svedasnehopapāditāḥ ||</l>

                    <l xml:id="SS.1.16.23">

                         teṣām apāṅgadeśe tu kuryāt pracchānam eva tu |</l>
                    <l xml:id="SS.1.16.23b">

                         bāhyacchedaṃ na kurvīta vyāpadaḥ syus tato dhruvāḥ || </l>

                    <l xml:id="SS.1.16.24">

                         baddhamātraṃ tu yaḥ karṇaṃ sahasaivābhivardhayet |
                        <caesura/>
                         āmakośī samādhmātaḥ kṣipram eva vimucyate || </l>

                    <l xml:id="SS.1.16.25">

                         jātaromā suvartmā ca śliṣṭasandhiḥ samaḥ sthiraḥ |
                        <caesura/>
                         surūḍho 'vedano yaś ca taṃ karṇaṃ vardhayec chanaiḥ || </l>

                    <l xml:id="SS.1.16.26.0">

                         amitāḥ karṇabandhās tu vijñeyāḥ kuśalair iha |
                        <caesura/>
                         yo yathā suviśiṣṭaḥ syāt taṃ tathā viniyojayet || </l>

                    <l xml:id="SS.1.16.26.1">

                         (karṇapālyāmayān nṝṇāṃ punar vakṣyāmi suśruta |
                        <caesura/>
                         karṇapalyāṃ prakupaitā vātapittakaphās trayaḥ || </l>

                    <l xml:id="SS.1.16.26.2">

                         dvidhā vāpy atha saṃsṛṣṭāḥ kurvanti vividhā rujaḥ |
                        <caesura/>
                         visphoṭaḥ stabdhatā śophaḥ pālyāṃ doṣe tu vātike || </l>

                    <l xml:id="SS.1.16.26.3">

                         dāhavisphoṭajananaṃ śophaḥ pākaś ca paittike |
                        <caesura/>
                         kaṇḍūḥ saśvayathuḥ stambho gurutvaṃ ca kaphātmake || </l>

                    <l xml:id="SS.1.16.26.4">

                         yathādoṣaṃ ca saṃśodhya kuryāt teṣāṃ cikitsitam |
                        <caesura/>
                         svedābhyaṅgaparīṣekaiḥ pralepāsṛgvimokṣaṇaiḥ || </l>

                    <l xml:id="SS.1.16.26.5">

                         mṛdvīṃ kriyāṃ bṛṃhaṇīyair yathāsvaṃ bhojanais tathā |
                        <caesura/>
                         ya evaṃ vetti doṣāṇāṃ cikitsāṃ kartum arhati || </l>

                    <l xml:id="SS.1.16.26.6">

                         ata ūrdhvaṃ nāmaliṅgair vakṣye pālyām upadravān |
                        <caesura/>
                         atpāṭakaś cotpuṭakaḥ śyāvaḥ kaṇḍūyuto bhṛśam || </l>

                    <l xml:id="SS.1.16.26.7">

                         avamanthaḥ sakaṇḍūko granthiko jambulas tathā |
                        <caesura/>
                         srāvī ca dāhavāṃś caiva śṛṇveṣāṃ kramaśaḥ kriyām || </l>

                    <l xml:id="SS.1.16.26.8">

                         apāmārgaḥ sarjarasaḥ pāṭalālakucatvacau |
                        <caesura/>
                         utpāṭake pralepaḥ syāt tailam ebhiś ca pācayet || </l>

                    <l xml:id="SS.1.16.26.9">

                         śampākaśigrupūtīkān godhāmedo 'tha tadvasām |
                        <caesura/>
                         vārāhaṃ gavyam aiṇeyaṃ pittaṃ sarpiś ca saṃsṛjet || </l>

                    <l xml:id="SS.1.16.26.10">

                         lepam utpuṭake dadyāt tailam ebhiś ca sādhitam |
                        <caesura/>
                         gaurīṃ sugandhāṃ saśyāmām anantāṃ taṇḍulīyakam | </l>

                    <l xml:id="SS.1.16.26.11">

                         śyāve pralepanaṃ dadyāt tailam ebhiś ca sādhitam |
                        <caesura/>
                         pāṭhāṃ rasāñjanaṃ kṣaudraṃ tathā syād uṣṇakāñjikam || </l>

                    <l xml:id="SS.1.16.26.12">

                         dadyāl lepaṃ sakaṇḍūke tailam ebhiś ca sādhitam |
                        <caesura/>
                         vraṇībhūtasya deyaṃ syād idaṃ tailaṃ vijānatā || </l>

                    <l xml:id="SS.1.16.26.13">

                         madhukakṣīrakākolījīvakādyair vipācitam |
                        <caesura/>
                         godhāvarāhasarpāṇāṃ vasāḥ syuḥ kṛtabṛṃhaṇe || </l>

                    <l xml:id="SS.1.16.26.14">

                         pralepanam idaṃ dadyād avasicyāvamanthake |
                        <caesura/>
                         prapauṇḍarīkaṃ madhukaṃ samaṅgāṃ dhavam eva ca || </l>

                    <l xml:id="SS.1.16.26.15">

                         tailam ebhiś ca saṃpakvaṃ śṛṇu kaṇḍūmataḥ kriyām |
                        <caesura/>
                         sahadevā viśvadevā ajākṣīraṃ sasaindhavam |
                        <caesura/>
                         etair ālepanaṃ dadyāt tailam ebhiś ca sādhitam || </l>

                    <l xml:id="SS.1.16.26.16">

                         granthike guṭikāṃ pūrvaṃ srāvayed avapāṭya tu |
                        <caesura/>
                         tataḥ saindhavacūrṇaṃ tu ghṛṣṭvā lepaṃ pradāpayet || </l>

                    <l xml:id="SS.1.16.26.17">

                         likhitvā tatsrutaṃ ghṛṣṭvā cūrṇair lodhrasya jambule |
                        <caesura/>
                         kṣīreṇa pratisāryainaṃ śuddhaṃ saṃropayet tataḥ || </l>

                    <l xml:id="SS.1.16.26.18">

                         madhuparṇī madhūkaṃ ca ma madhukaṃ madhunā saha |
                        <caesura/>
                         lepaḥ srāviṇi dātavyas tailam ebhiś ca sādhitam || </l>

                    <l xml:id="SS.1.16.26.19">

                         pañcavalkaiḥ samadhukaiḥ piṣṭais taiś ca ghṛtānvitaiḥ |
                        <caesura/>
                         jīvakādyaiḥ sasarpiṣkair dahyamānaṃ pralepayet ||) </l>

                    <l xml:id="SS.1.16.27">

                         viśleṣitāyās tv atha nāsikāyā
                        <caesura/>
                         vakṣyāmi sandhānavidhiṃ yathāvat |
                        <caesura/>
                         nāsāpramāṇaṃ pṛthivīruhāṇāṃ
                        <caesura/>
                         patraṃ gṛhītvā tv avalambi tasya || </l>

                    <l xml:id="SS.1.16.28">

                         tena pramāṇena hi gaṇḍapārśvād
                        <caesura/>
                         utkṛtya baddhaṃ tv atha nāsikāgram |
                        <caesura/>
                         vilikhya cāśu pratisaṃdadhīta
                        <caesura/>
                         tat sādhubandhair bhiṣag apramattaḥ || </l>

                    <l xml:id="SS.1.16.29">

                         susaṃhitaṃ samyag ato yathāvan
                        <caesura/>
                         nāḍīdvayenābhisamīkṣya baddhvā |
                        <caesura/>
                         pronnamya cainām avacūrṇayet tu
                        <caesura/>
                         pataṅgayaṣṭīmadhukāñjanaiś ca || </l>

                    <l xml:id="SS.1.16.30">

                         saṃchādya samyak picunā sitena
                        <caesura/>
                         tailena siñced asakṛt tilānām |
                        <caesura/>
                         ghṛtaṃ ca pāyyaḥ sa naraḥ sujīrṇe
                        <caesura/>
                         snigdho virecyaḥ sa yathopadeśam || </l>

                    <l xml:id="SS.1.16.31">

                         rūḍhaṃ ca sandhānam upāgataṃ syāt
                        <caesura/>
                         tad ardhaśeṣaṃ tu punar nikṛntet |
                        <caesura/>
                         hīnāṃ punar vardhayituṃ yateta
                        <caesura/>
                         samāṃ ca kuryād ativṛddhamāṃsām || </l>

                    <l xml:id="SS.1.16.32">

                         nāḍīyogaṃ vinauṣṭhasya nāsāsandhānavad vidhim |
                        <caesura/>
                         ya evam eva jānīyāt sa rājñaḥ kartum arhati || </l>

                    <trailer xml:id="SS.1.16.colophon">iti śrīsuśrutasaṃhitāyāṃ sūtrasthāne
                        karṇavyadhabandhavidhirnāma ṣoḍaśo 'dhyāyaḥ || </trailer>
                </div>


                <div n="17" type="adhyāya">
                    <head>saptadaśo 'dhyāyaḥ |</head>

                    <l xml:id="SS.1.17.1">

                         athāta āmapakvaiṣaṇīyam adhyāyaṃ vyākhyāsyāmaḥ || </l>

                    <l xml:id="SS.1.17.2">

                         yathovāca bhagavān dhanvantariḥ || </l>

                    <l xml:id="SS.1.17.3">

                         śophasamutthānā granthividradhyalajīprabhṛtayaḥ prāyeṇa vyādhayo 'bhihitā
                        anekākṛtayaḥ tair vilakṣaṇaḥ pṛthurgrathitaḥ samo viṣamo vā tvaṅnāṃsasthāyī
                        doṣasaṃghātaḥ śarīraikadeśotthitaḥ śopha ity ucyate || </l>

                    <l xml:id="SS.1.17.4">

                         sa ṣaḍvidho vātapittakaphaśoṇitasannipātāgantunimittaḥ | tasya
                        doṣarūpavyañjanair lakṣaṇāni vyākhyāsyāmaḥ | tatra vātaśopho 'ruṇaḥ kṛṣṇo vā
                        paruṣo mṛduranavasthitāstodāyaś cātra vedanāviśeṣā bhavanti pittaśophaḥ pīto
                        mṛduḥ sarakto vā śīghrānusāryoṣādayaś cātra vedanāviśeṣā bhavanti
                        śleṣmaśophaḥ pāṇḍuḥ śuklo vā kaṭhinaḥ śitaḥ snigdho mandānusārī kaṇḍvādayaś
                        cātra vedanāviśeṣā bhavanti sarvavarṇavedanaḥ sannipātajaḥ pittavacchoṇitajo
                        'tikṛṣṇaś ca pittaraktalakṣaṇa āganturlohitāvabhāsaś ca || </l>

                    <l xml:id="SS.1.17.5">

                         sa yadā bāhyābhyantaraiḥ kriyāviśeṣair na saṃbhāvitaḥ praśamayituṃ
                        kriyāviparyayādbahutvād vā doṣāṇāṃ tadā pākābhimukho bhavati | tasyāmsya
                        pacyamānasya pakvasya ca lakṣaṇamucyamānam upadhāraya | tatra mandoṣmatā
                        tvaksavarṇatā śītaśophatā sthairyaṃ mandavedanatā'lpaśophatā
                        cāmalakṣaṇamuddiṣṭaṃ sūcibhir iva nistudyate daśyata iva pipīlikābhis tābhiś
                        ca saṃsarpyata iva chidyata iva śastreṇa bhidyata iva śaktibhis tāḍyata iva
                        daṇḍena pīḍyata iva pāṇinā ghaṭyata iva cāṅgulyā dahyate pacyata iva
                        cāgnikṣārābhyāṃ oṣacoṣaparīdāhāś ca bhavanti vṛś cikaviddha iva ca
                        sthānāsanaśayaneṣu na śāntim upaiti ādhmātabastirivātataś ca śopho bhavati
                        tvagvaivarṇyaṃ śophābhivṛddhirjvaradāhapipāsā bhaktāruciś ca pacyamānaliṅgaṃ
                        vedanopaśāntiḥ pāṇḍutā'lpaśophatā valīprādurbhāvastvakparipuṭanaṃ
                        nimnadarśanamaṅgulyā'vapīḍite pratyunnamanaṃ bastāvivodakasaṃcaraṇaṃ pūyasya
                        prapīḍayatyekamantamante vā'vapīḍite muhurmuhustodaḥ kaṇḍūrunnatatā vyādher
                        upadravaśāntirbhaktābhikāṅkṣā ca pakvaliṅgam || </l>

                    <l xml:id="SS.1.17.6">

                         kaphajeṣu tu rogeṣu gambhīragatitvād abhighātajeṣu vā keṣucid asamastaṃ
                        pakvalakṣaṇaṃ dṛṣṭvā pakvam apakvam iti manyamāno bhiṣaṅnoham upaiti | yatra
                        hi tvaksavarṇatā śītaśophatā sthaulyamalparujatā'śmavac ca ghanatā na tatra
                        moham upeyād iti || </l>

                    <l xml:id="SS.1.17.7">

                         bhavanti cātra |
                        <caesura/>
                         āmaṃ vipacyamānaṃ ca samyak pakvaṃ ca yo bhiṣak |
                        <caesura/>
                         jānīyāt sa bhaved vaidyaḥ śeṣās taskaravṛttayaḥ || </l>

                    <l xml:id="SS.1.17.8">

                         vātādṛte nāsti rujā na pākaḥ pittādṛte nāsti kaphāc ca pūyaḥ |
                        <caesura/>
                         tasmāt samastāḥ paripākakāle pacanti śophāṃs traya eva doṣāḥ || </l>


                    <l xml:id="SS.1.17.9">

                         kālāntareṇābhyuditaṃ tu pittaṃ kṛtvā vaśe vātakaphau prasahya |
                        <caesura/>
                         pacaty ataḥ śoṇitam eva pāko mato 'pareṣāṃ viduṣāṃ dvitīyaḥ || </l>



                    <l xml:id="SS.1.17.10">

                         tatra āmacchede māṃsasirāsnāyvasthisandhivyāpādanam atimātraṃ
                        śoṇitātipravṛttir vedanāprādurbhāvo 'vadaraṇam anekopadravadarśanaṃ
                        kṣatavidradhirvā bhavati | sa yadā bhayamohābhyāṃ pakvam apy apakvam iti
                        manyamānaś ciram upekṣate vyādhiṃ vaidyas tadā gambhīrānugato dvāram
                        alabhamānaḥ pūyaḥ svam āśrayam avadā(ā.dī)ryotasaṅgaṃ mahāntam avakāśaṃ
                        kṛtvā nāḍīṃ janayitvā kṛcchrasādhyo bhavaty asādhyo veti || </l>

                    <l xml:id="SS.1.17.11">

                         bhavanti cātra |
                        <caesura/>
                         yaś chinatty āmam ajñānād yaś ca pakvam upekṣate |
                        <caesura/>
                         śvapacāv iva mantavyau tāv aniścitakāriṇau || </l>

                    <l xml:id="SS.1.17.12">

                         prāk śastrakarmaṇaś ceṣṭaṃ bhojayed āturaṃ bhiṣak |
                        <caesura/>
                         madyapaṃ pāyayen madyaṃ tīkṣṇaṃ yo vedanāsahaḥ || </l>

                    <l xml:id="SS.1.17.13">

                         na mūrcchaty annasaṃyogān mattaḥ śastraṃ na budhyate |
                        <caesura/>
                         tasmād avaśyaṃ bhoktavyaṃ rogeṣūkteṣu karmaṇi || </l>

                    <l xml:id="SS.1.17.14">

                         prāṇo hy ābhyantaro nṇṇāṃ bāhyaprāṇaguṇānvitaḥ |
                        <caesura/>
                         dhārayaty avirodhena śarīraṃ pāñcabhautikam || </l>

                    <l xml:id="SS.1.17.15">

                         alpo mahān vā kriyayā vinā yaḥ samucchritaḥ pākam upaiti śophaḥ |
                        <caesura/>
                         viśālamūlo viṣamo vidagdhaḥ sa kṛcchritāṃ yāty avagāḍhadoṣaḥ || </l>

                    <l xml:id="SS.1.17.16">

                         ālepavisrāvaṇaśodhanais tu samyak prayukair yadi nopaśāmyet |
                        <caesura/>
                         pacyet śīghraṃ samam alpamūlaḥ sa piṇḍitaś copari connataḥ syāt || </l>

                    <l xml:id="SS.1.17.17">

                         kakṣaṃ samāsādya yathaiva vahnir vāte(ā.yvī)ritaḥ saṃdahati prasahya |
                        <caesura/>
                         tathaiva pūyo 'py aviniḥsṛto hi māṃsaṃ sirāḥ snāyu ca khādatīha || </l>

                    <l xml:id="SS.1.17.18">

                         ādau vimlāpanaṃ kuryād dvitīyam avasecanam |
                        <caesura/>
                         tṛtīyam upanāhaṃ tu caturthīṃ pāṭanakriyām || </l>

                    <l xml:id="SS.1.17.19">

                         pañcamaṃ śodhanaṃ kuryāt ṣaṣṭhaṃ ropaṇam iṣyate |
                        <caesura/>
                         ete kramā vraṇasyoktāḥ saptamaṃ vaikṛtāpaham || </l>

                    <l xml:id="SS.1.17.trailer">

                         iti suśrutasaṃhitāyāṃ sūtrasthāne āmapakvaiṣaṇīyo 'nāma saptadaśo 'dhyāyaḥ
                        || </l>
                </div>


                <div n="18" type="adhyāya">
                    <head>aṣṭādaśo 'dhyāyaḥ |</head>

                    <l xml:id="SS.1.18.1">

                         athāto vraṇālepanabandhavidhim adhyāyaṃ vyākhyāsyāmaḥ || </l>

                    <l xml:id="SS.1.18.2">

                         yathovāca bhagavān dhanvantariḥ || </l>

                    <l xml:id="SS.1.18.3">

                         ālipa ādya upakramaḥ eṣa sarvaśophānāṃ sāmānyaḥ pradhānatamaś ca taṃ ca
                        pratirogaṃ vakṣyāmaḥ tato bandhaḥ pradhānaṃ tena
                        śuddhirvraṇaropaṇamasthisaṃdhisthairyaṃ ca || </l>

                    <l xml:id="SS.1.18.4">

                         tatra pratilomamālimpennānulomam | pratilome hi samyagauṣadhamavatiṣṭhate
                        'nupraviśati romakūpān svedavāhibhiś ca sirāmukhairvīryaṃ prāpnoti || </l>

                    <l xml:id="SS.1.18.5">

                         na ca śuṣyamāṇamupekṣeta anyatra pīḍayitavyāt śuṣko hy apārthako rukkaraś
                        ca || </l>

                    <l xml:id="SS.1.18.6">

                         sa trividhaḥ pralepaḥ pradeha ālepaś ca | teṣām antaraṃ pralepaḥ śītas
                        tanur aviśoṣī viśoṣī ca pradehas tūṣṇaḥ śīto vā bahalo 'bahur aviśoṣī ca
                        madhaymo 'trālepaḥ | tatra raktapittaprasādakṛd ālepaḥ pradeho
                        vātaśleṣmapraśamanaḥ saṃdhānaḥ śodhano ropaṇaḥ śophavedanāpahaś ca
                        tasyopayogaḥ kṣatākṣateṣu yas tu kṣateṣūpayujyate sa bhūyaḥ kalka iti
                        saṃjñāṃ labhate niruddālepanasaṃjñaḥ tenāsrāvasannirodho mṛdutā
                        pūtimāṃsāpakarṣaṇam anantardoṣatā vraṇaśuddhiś ca bhavati || </l>

                    <l xml:id="SS.1.18.7">

                         avidagdheṣu śopheṣu hitam ālepanaṃ bhavet |
                        <caesura/>
                         yathāsvaṃ doṣaśamanaṃ dāhakaṇḍūrujāpaham || </l>

                    <l xml:id="SS.1.18.8">

                         tvakprasādanam evāgryaṃ māṃsaraktaprasādanam |
                        <caesura/>
                         dāhapraśamanaṃ śreṣṭhaṃ todakaṇḍūvināśanam || </l>

                    <l xml:id="SS.1.18.9">

                         marmadeśeṣu ye togā guhyeṣv api tathā nṛām |
                        <caesura/>
                         saṃśodhanāya teṣāṃ hi kuryād ālepanaṃ bhiṣak || </l>

                    <l xml:id="SS.1.18.10">

                         (?ṣaḍbhāgaṃ paittike snehaṃ catrubhāgaṃ tu vātike |
                        <caesura/>
                         aṣṭabhāgaṃ tu kaphaje snehamātrāṃ pradāpayet ||) </l>

                    <l xml:id="SS.1.18.11">

                         tasya pramāṇamārdramāhiṣacarmotsedham upadiśanti || </l>

                    <l xml:id="SS.1.18.12">

                         na cālepaṃ rātrau prayuñjīta mābhūc chaityapihitoṣmaṇas tad anirgamād
                        vikārapravṛtti(ā.ddhi)r iti || </l>

                    <l xml:id="SS.1.18.13">

                         pradehasādhye vyādhau tu hitam ālepanaṃ divā |
                        <caesura/>
                         pittaraktābhighātotthe saviṣe ca viśeṣataḥ || </l>

                    <l xml:id="SS.1.18.14">

                         na ca paryuṣitaṃ lepaṃ kadācidavacārayet |
                        <caesura/>
                         upary upari lepaṃ tu na kadācit pradāpayet || </l>

                    <l xml:id="SS.1.18.15">

                         ūṣmāṇaṃ vedanāṃ dāhaṃ ghanatvājjanayet sa hi |
                        <caesura/>
                         na ca tenaiva lepena pradehaṃ dāpayet punaḥ | </l>

                    <l xml:id="SS.1.18.15ef">

                         śuṣkabhāvāt sa nirvīryo yukto 'pi syād apārthakaḥ || </l>

                    <l xml:id="SS.1.18.16">

                         ata ūrdhvaṃ vraṇabandhanadravyāṇy upadekṣyāmaḥ tad yathā
                        kṣaumakārpāsāvikadukūlakauśeyapatrorṇacīnapaṭṭacarmāntarvalkalālābūśakalalatāvidalarajjutūlaphalasantānikālauhānīti
                        teṣaṃ vyādhiṃ kālaṃ cāvekṣyopayogaḥ prakaraṇataś caiṣām ādeśaḥ || </l>

                    <l xml:id="SS.1.18.17">

                         tatra
                        kośadāmasvastikānuvellitapra(ā.mu)tolīmaṇḍalasthagikāyamakakhaṭvācīnavibandhavitānagophaṇāḥ
                        pañcāṅgī ceti caturdaśa bandhaviśeṣāḥ | teṣāṃ nāmabhir evākṛtayaḥ prāyeṇa
                        vyākhyātāḥ || </l>

                    <l xml:id="SS.1.18.18">

                         tatra kośamaṅguṣṭhāṅguliparvasu vidadhyāt dāmasaṃbādhe 'ṅge
                        sandhikūrcakabhrūstanāntaratalakarṇeṣu svastikaṃ anuvellitaṃ tu śākhāsu
                        grīvāmeḍhrayoḥ pratolīṃ vṛtte 'ṅge maṇḍalaṃ aṅguṣṭhāṅgulimeḍhrāgreṣu
                        sthagikāṃ yamalavraṇayor yamakaṃ hanuśaṅkhagaṇḍeṣu khaṭvāṃ apāṅgayoś cīnaṃ
                        pṛṣṭhodaroraḥsu vibandhaṃ mūrdhani vitānaṃ cibukanāsauṣṭhāṃsabastiṣu
                        gophaṇāṃ jatruṇa ūrdhvaṃ pañcāṅgīm iti yo vā yasmin śarīrapradeśe suniviṣṭo
                        bhavati taṃ tasmin vidadhyāt || </l>

                    <l xml:id="SS.1.18.19">

                         yantraṇam ūrdhvamadhistiryak ca || </l>

                    <l xml:id="SS.1.18.20">

                         tatra ghanāṃ kavalikāṃ dattvā vāmahastaparikṣepamṛjum anāviddham
                        asaṃkucitaṃ mṛdu paṭṭaṃ niveśya badhnīyāt | na ca vraṇasyopari kuryād
                        granthim ābādhakaraṃ ca || </l>

                    <l xml:id="SS.1.18.21">

                         na ca vikeśikauṣadhe 'tisnigdhe 'tirūkṣe viṣame vā kurvīta yasmād atisnehāt
                        kledo raukṣyāc chedo durnyāsāhraṇavartmāvagharṣaṇam iti || </l>

                    <l xml:id="SS.1.18.22">

                         tatra vraṇayatanaviśeṣād bandhaviśeṣas trividho bhavati gāḍhaḥ samaḥ
                        śithila iti || </l>

                    <l xml:id="SS.1.18.23">

                         pīḍayann arujo gāḍhaḥ socchvāsaḥ śithilaḥ smṛtaḥ |
                        <caesura/>
                         naiva gāḍho na śithilaḥ samo bandhaḥ prakīrtitaḥ || </l>

                    <l xml:id="SS.1.18.24">

                         tatra sphikkukṣikakṣāvaṅkṣaṇoruśiraḥsu gāḍhaḥ
                        śākhāvadanakarṇakaṇṭhameḍhramuṣkapṛṣṭhapārśvodaroraḥsu samaḥ akṣṇoḥ sandhiṣu
                        ca śithila ti || </l>

                    <l xml:id="SS.1.18.25">

                         tatra paittikaṃ gāḍhasthāne samaṃ badhnīyāt samasthāne śithilaṃ
                        śithilasthāne naiva evaṃ śoṇitaduṣṭaṃ ca ślaiṣmikaṃ śithilasthāne samaṃ
                        samasthāne gāḍhaṃ gāḍhasthāne gāḍhataraṃ evaṃ vātaduṣṭaṃ ca || </l>

                    <l xml:id="SS.1.18.26">

                         tatra paittikaṃ śaradi grīṣme dvirahno badhnīyāt raktopadrutamapyevaṃ
                        ślaiṣmikaṃ hemantavasantayostryahāt vātopadrutamapyevam | evamabhyūhya
                        bandhaviparyayaṃ ca kuryāt || </l>

                    <l xml:id="SS.1.18.27">

                         tatra samaśithilasthāneṣu gāḍhaṃ baddhe vikeśikauṣadhanair arthakyaṃ
                        śophavedanāprādurbhāvaś ca gāḍhasamasthāneṣu śithilaṃ baddhe
                        vikeśikauṣadhapatanaṃ paṭṭasaṃcārāhraṇavartmāvagharṣanam iti
                        gāḍhaśithilasthāneṣu samaṃ baddhe ca guṇābhāva iti || </l>

                    <l xml:id="SS.1.18.28">

                         aviparītabandhe vedanopaśāntir asṛkprasādo mārdavaṃ ca || </l>

                    <l xml:id="SS.1.18.29">

                         abadhyamāno daṃśamaśakatṛṇakāṣṭhopalapāṃśuśītavātātapaprabhṛtibhir viśeṣair
                        abhihanyate vraṇo vividhavedanopadrutaś ca duṣṭatām upaity ālepanādīni cāsya
                        viśoṣam upayānti || </l>

                    <l xml:id="SS.1.18.30">

                         cūrṇitaṃ mathitaṃ bhagnaṃ viśliṣṭam atipātitam |
                        <caesura/>
                         asthisnāyusirācchinnam āśu bandhena rohati || </l>

                    <l xml:id="SS.1.18.31">

                         sukham evaṃ vraṇī śete sukhaṃ gacchati tiṣṭhati |
                        <caesura/>
                         sukhaṃ śayyāsanasthasya kṣipraṃ saṃrohati vraṇaḥ || </l>

                    <l xml:id="SS.1.18.32">

                         abandhyāḥ pittaraktābhighātaviṣanimittā yadā ca
                        śophadāhapākarāgatodavedanābhibhūtāḥ kṣārāgnidagdhāḥ pākāt
                        prakuthitapraśīrṇamāṃsāś ca bhavanti || </l>

                    <l xml:id="SS.1.18.33">

                         kuṣṭhinām agnidagdhānāṃ piḍakā madhumehinām |
                        <caesura/>
                         karṇikāś conduruviṣe viṣajuṣṭavraṇāś ca ye || </l>

                    <l xml:id="SS.1.18.34">

                         māṃsāpāke na badhyante gudapāke ca dāruṇe |
                        <caesura/>
                         svabuddhyā cāpi vibhajet kṛtyākṛtyāṃś ca buddhimān || </l>

                    <l xml:id="SS.1.18.35">

                         deśaṃ doṣaṃ ca vijñāya vraṇaṃ ca vraṇakovidaḥ |
                        <caesura/>
                         ṛtūṃś ca parisaṃkhyāya tato bandhān niveśayet || </l>

                    <l xml:id="SS.1.18.36">

                         ūrdhvaṃ tiryag adhastāc ca yantraṇā trividhā smṛtā |
                        <caesura/>
                         yathā ca badhyate bandhas tathā vakṣyāmyaśeṣataḥ || </l>

                    <l xml:id="SS.1.18.37">

                         ghanāṃ kavalikāṃ dattvā mṛdu caivāpi paṭṭakam |
                        <caesura/>
                         vikeśikāmauṣadhaṃ ca nātisnigdhaṃ samācaret || </l>

                    <l xml:id="SS.1.18.38">

                         prakledayatyatisnigdhā tathā rūkṣā kṣiṇoti ca |
                        <caesura/>
                         yuktasnehā ropayati durnyastā vartma gharṣati || </l>

                    <l xml:id="SS.1.18.39">

                         viṣamaṃ ca vraṇaṃ kuryāt stambhayet srāvayet tathā |
                        <caesura/>
                         yathāvraṇaṃ viditvā tu yogaṃ vaidyaḥ prayojayet || </l>

                    <l xml:id="SS.1.18.40">

                         pittaje raktaje vā'pi sakṛteva parikṣipet |
                        <caesura/>
                         asakṛt kaphaje vā'pi vātaje ca vicakṣaṇaḥ || </l>

                    <l xml:id="SS.1.18.41">

                         talena pratipīḍyātha srāvayed anulomataḥ |
                        <caesura/>
                         sarvāṃś ca bandhān gūḍhāntān sandhīṃś ca viniveśayet || </l>

                    <l xml:id="SS.1.18.42">

                         oṣṭhasyāpyeṣa sandhāne yathoddiṣṭo vidhiḥ smṛtaḥ |
                        <caesura/>
                         buddhyotprekṣyābhiyuktena tathā cāsthiṣu jānatā || </l>

                    <l xml:id="SS.1.18.43">

                         uttiṣṭhato niṣaṇṇasya śayanaṃ vā'dhigacchataḥ |
                        <caesura/>
                         gacchato vividhair yānair nāsya duṣyati sa vraṇaḥ || </l>

                    <l xml:id="SS.1.18.44">

                         ye ca syur māṃsasaṃsthā vai tvaggatāś ca tathā vraṇāḥ |
                        <caesura/>
                         sandhyasthikoṣṭhaprāptāś ca sirāsnāyugatās tathā || </l>

                    <l xml:id="SS.1.18.45">

                         tathā'vagāḍhagambhīrāḥ sarvato viṣamasthitāḥ |
                        <caesura/>
                         naite sādhayituṃ śakyā ṛte bandhādbhavanti hi || </l>

                    <p ana="trailer">iti suśrutasaṃhitāyāṃ sūtrasthāne
                        vraṇālepanabandhavidhirnāmāṣṭādaśo 'dhyāyaḥ || </p>





                </div>


                <div n="19" type="adhyāya">
                    <head>ekonaviṃśo 'dhyāyaḥ |</head>

                    <l xml:id="SS.1.19.1">

                         athāto vraṇitopāsanīyam adhyāyaṃ vyākhyāsyāmaḥ || </l>

                    <l xml:id="SS.1.19.2">

                         yathovāca bhagavān dhanvantriḥ || </l>

                    <l xml:id="SS.1.19.3">

                         vraṇitasya prathamamevāgāramanvicchet taccāgāraṃ praśastavāstvād ikaṃ
                        karyam || </l>

                    <l xml:id="SS.1.19.4">

                         praśastavāstuni gṛhe śucāvātapavarjite |
                        <caesura/>
                         nivāte na ca rogāḥ syuḥ śārīrāgantumānasāḥ || </l>

                    <l xml:id="SS.1.19.5">

                         tasmin śayanamasaṃbādhaṃ svāstīrṇaṃ manojñaṃ prākśiraskaṃ saśastraṃ kurvīt
                        || </l>

                    <l xml:id="SS.1.19.6">

                         sukhaceṣṭāpracāraḥ syāt svāstīrṇe śayane vraṇī |
                        <caesura/>
                         prācyāṃ diśi sthitā devāstatpūjārthaṃ ca tacchiraḥ || </l>

                    <l xml:id="SS.1.19.7">

                         tasmin suhṛdbhir anukūlaiḥ priyaṃvadair upāsyamāno yatheṣṭamāsīt || </l>

                    <l xml:id="SS.1.19.8">

                         suhṛdo vikṣipantyāśu kathābhir vraṇavedanāḥ |
                        <caesura/>
                         āśvāsayanto bahuśastvanukūlāḥ priyaṃvadāḥ || </l>

                    <l xml:id="SS.1.19.9">

                         na ca divānidrāvaśagaḥ syāt || </l>

                    <l xml:id="SS.1.19.10">

                         divāsvapnāddraṇe kaṇḍūrgātrāṇāṃ gauravaṃ tathā |
                        <caesura/>
                         śvayathurvedanā rāgaḥ srāvaś caiva bhṛśaṃ bhavet ||// </l>

                    <l xml:id="SS.1.19.11">

                         utthānasaṃveśanaparivartanacaṅkramaṇoccair bhāṣaṇādyāsvātmaceṣṭāsvapramatto
                        vraṇaṃ saṃrakṣet || </l>

                    <l xml:id="SS.1.19.12">

                         sthānāsanaṃ caṅkramaṇaṃ divāsvapnaṃ tathaiva ca |
                        <caesura/>
                         vraṇito na niṣeveta śaktimān api mānavaḥ || </l>

                    <l xml:id="SS.1.19.13">

                         utthānādyāsanaṃ sthānaṃ śayyā cātiniṣevitā |
                        <caesura/>
                         prāpnuyānmārutādaṅge rujastasmād vivarjayet || </l>

                    <l xml:id="SS.1.19.14">

                         gamyānāṃ ca strīṇāṃ saṃdarśanasaṃbhāṣaṇasaṃsparśanāni dūrataḥ pariharet || </l>

                    <l xml:id="SS.1.19.15">

                         strīdarśanādibhiḥ śukraṃ kadāciccalitaṃ sravet |
                        <caesura/>
                         grāmyadharmakṛtāndoṣān so 'saṃsarge 'pyavāpnuyāt || </l>

                    <l xml:id="SS.1.19.16">

                         navadhānyamāṣatilakalāyakulatthaniṣpāvaharitakaśākāmlalavaṇakaṭukaguḍapiṣṭavikṛtivallūraśuṣkaśākājāvikānūpaudakamāṃsavasāśītodakakṛśarāpāyasadadhidugdhatakraprabhṛtīn
                        pariharet || </l>

                    <l xml:id="SS.1.19.17">

                         takrānto navadhānyādiryo 'yaṃ varga udāhṛtaḥ |
                        <caesura/>
                         doṣasaṃjanano hyeṣa vijñeyaḥ pūyavardhanaḥ || </l>

                    <l xml:id="SS.1.19.18">

                         madyapaś ca maireyāriṣṭāsavaśīdhusurāvikārān pariharet || </l>

                    <l xml:id="SS.1.19.19">

                         madyamamlaṃ tathā rūkṣaṃ tīkṣṇamuṣṇaṃ ca vīryataḥ |
                        <caesura/>
                         āśukāri ca tat pītaṃ kṣipraṃ vyāpādayed draṇam || </l>

                    <l xml:id="SS.1.19.20">

                         vātātaparajodhūmāvaśyāyātisevanātibhojanāniṣṭabhojanāśravaṇadarśanerṣyāmarṣabhayakrodhaśokadhyānarātrijāgaraṇaviṣamāśanaśayanopavāsavāgvyāyāmasthānacaṅkramaṇaśītavātaviruddhādhyaśanājīrṇamakṣikādyā
                        bādhāḥ pariharet || </l>

                    <l xml:id="SS.1.19.21">

                         vraṇinaḥ saṃprataptasya kāraṇair evam ādibhiḥ |
                        <caesura/>
                         kṣīṇaśoṇitamāṃsasya bhuktaṃ samyaṅga jīryati || </l>

                    <l xml:id="SS.1.19.22">

                         ajīrṇāt pavanādīnāṃ vibhramo balavān bhavet |
                        <caesura/>
                         tataḥ śopharujāsrāvadāhapākānavāpnuyāt || </l>

                    <l xml:id="SS.1.19.23">

                         sadā nīcanakharomṇā śucinā śuklavāsasā śāntimaṅgaladevatābrāhmaṇagurupareṇa
                        bhavitavyam iti | tat kasya hetoḥ hiṃsāvihārāṇi hi mahāvīryāṇi rakṣāṃsi
                        paśupatikuberakumārānucarāṇi māṃsaśoṇitapriyatvāt kṣatajanimittaṃ vraṇinam
                        upasarpanti satkārārthaṃ jighāṃsūni vā kadācit || </l>

                    <l xml:id="SS.1.19.24">

                         bhavati cātra
                        <caesura/>
                         teṣāṃ satkārakāmānāṃ prayatetāntarātmanā |
                        <caesura/>
                         dhūpabalyupahārāṃś ca bhakṣyāṃś caivopahārayet || </l>

                    <l xml:id="SS.1.19.25">

                         te tu saṃtarpitā ātmavantamk na hiṃsyuḥ | tasmāt satatamatandrito
                        janaparivṛto nityaṃ dīpodakaśastrasragdāmapuṣpalājādyalaṅkṛte veśmani
                        sāṃpanmaṅgalamano 'nukūlāḥ kathāḥ śṛṇvannāsīta || </l>

                    <l xml:id="SS.1.19.26">

                         saṃpadādyanukūlābhiḥ kathābhiḥ prītamānasaḥ |
                        <caesura/>
                         āśāvān vyādhimokṣāya kṣipraṃ sukhamavāpnuyāt || </l>

                    <l xml:id="SS.1.19.27">

                         ṛgyajuḥsāmātharvavedābhihitair aparaiś cāśīrvidhānair upādhyāyā bhiṣajaś ca
                        sandhyayo rakṣāṃ kuryuḥ || </l>

                    <l xml:id="SS.1.19.28">

                         sarṣapāriṣṭapatrābhyāṃ sarpiṣā lavaṇena ca |
                        <caesura/>
                         dvirahnaḥ kārayed dhūpaṃ daśarātramatandritaḥ || </l>

                    <l xml:id="SS.1.19.29">

                         chatrāmaticchatrāṃ lāṅgū(ā.ṅga)līṃ jaṭilāṃ brahmacāriṇīṃ lakṣmīṃ
                        guhāmatiguhāṃ vacāmativiṣāṃ śatavīryāṃ sahasravīryāṃ siddhārthakāṃś ca
                        śirasā dhārayet || </l>

                    <l xml:id="SS.1.19.30">

                         vyajyeta bālavyajanair vraṇaṃ na ca vighaṭṭayet |
                        <caesura/>
                         na tuden na ca kaṇḍūyec chayānaḥ paripālayet || </l>

                    <l xml:id="SS.1.19.31">

                         anena vidhinā yuktam ādāv eva niśācarāḥ |
                        <caesura/>
                         vanaṃ keśāriṇā+ākrāntaṃ varjayanti mṛgā iva || </l>

                    <l xml:id="SS.1.19.32">

                         jīrṇaśālyodanaṃ snigdhamalpamuṣṇaṃ dravottaram |
                        <caesura/>
                         bhuñjāno jāṅgalair māṃsaiḥ śīghraṃ vraṇam apohati || </l>

                    <l xml:id="SS.1.19.33">

                         taṇḍulīyakajīvantīsuniṣaṇṇakavāstukaiḥ |
                        <caesura/>
                         bālamūlakavātārkapaṭolaiḥ kāravellakaiḥ || </l>

                    <l xml:id="SS.1.19.34">

                         sadāḍimaiḥ sāmalakair ghṛtabhṛṣṭaiḥ sasaindhavaiḥ |
                        <caesura/>
                         anyair evaṃguṇair vā'pi mudgādīnāṃ rasena vā ||
                        <caesura/>
                         śaktūn vilepīṃ kulmāṣaṃ jalaṃ cāpi śṛtaṃ pibet | </l>

                    <l xml:id="SS.1.19.35">

                         divā na nidrāvaśago nivātagṛhagocaraḥ ||
                        <caesura/>
                         vraṇī vaidyavaśe tiṣṭhan śīghraṃ vraṇamapohati | </l>

                    <l xml:id="SS.1.19.36">

                         vraṇe śvayathurāyāsāt sa ca rāgaś ca jāgarāt |
                        <caesura/>
                         tau ca ruk ca divāsvāpāt tāś ca mṛtyuś ca maithunāt || </l>

                    <l xml:id="SS.1.19.37">

                         evaṃvṛttasamācāro vraṇī saṃpadyate sukhī |
                        <caesura/>
                         āyuś ca dīrgham āpnoti dhanvantarivaco yathā || </l>

                    <p ana="trailer">iti śrīsuśrutasaṃhitāyāṃ sūtrasthāne vraṇitopāsanīyo
                        namaikonaviṃśo 'dhyāyaḥ || </p>
                </div>
                <div n="20" type="adhyāya">
                    <head> viṃśatitamo 'dhyāyaḥ |</head>

                    <l xml:id="SS.1.20.1">

                         athāto hitāhitīyam adhyāyaṃ vyākhyāsyāmaḥ || </l>

                    <l xml:id="SS.1.20.2">

                         yathovāca bhagavān dhanvantariḥ || </l>

                    <l xml:id="SS.1.20.3">

                         yad vāyoḥ pathyaṃ tat pittasyāpathyam ity anena hetunā na kiṃcid dravyam
                        ekāntena hitam ahitaṃ vāstīti kecid ācāryā bruvate | tat tu na samyak | iha
                        khalu yasmād dravyāṇi svabhāvataḥ saṃyogataś caikāntahitāny ekāntāhitāni
                        hitāhitāni ca bhavanti || </l>

                    <l xml:id="SS.1.20.4">

                         tatra ekāntahitāni jātisātmyāt salilaghṛtadugdhaudanaprabhṛtīni
                        ekāntāhitāni tu dahanapacanamāraṇādiṣu pravṛttāny agnikṣāraviṣādīni saṃyogād
                        aparāṇi viṣatulyāni bhavanti hitāhitāni tu yad vāyoḥ pathyaṃ tat
                        pittasyāpathyam iti || </l>

                    <l xml:id="SS.1.20.5">

                         ataḥ sarvaprāṇinām ayam āhārārthaṃ varga upadiśyate tad yathā
                        raktaśaliṣaṣṭikakaṅgukamukundakapāṇḍukapītakapramodakakālakāsanapuṣpakakardamakaśakunāhṛtasugandhakakalamanīvārakodravoddālakaśyāmākagodhūmaveṇuyavādaya
                        eṇahariṇakuraṅgamṛgamātṛkāśvadaṃṣṭrākarālakrakarakapotalāvatittirikapiñjalavartīravartikādīnāṃ
                        māṃsāni mudgavanamudgamakuṣṭhakalāyamasūramaṅgalyacaṇakahareṇvāḍhakīsatīnāḥ
                        cillivāstukasuniṣaṇṇakajīvantītaṇḍulīyakamaṇḍūkaparṇyaḥ gavyaṃ ghṛtaṃ
                        saindhavadāḍimāmalakam ity eṣa vargaḥ sarvaprāṇināṃ sāmānyataḥ pathyatamaḥ
                        || </l>

                    <l xml:id="SS.1.20.6">

                         tathā brahmacaryanivātaśayanoṣṇodakasnānaniśāsvapnavyāyāmāś caikāntataḥ
                        pathyatamāḥ || </l>

                    <l xml:id="SS.1.20.7">

                         ekāntahitāny ekāntāhitāni ca prāg upadiṣṭāni hitāhitāni tu yad vāyoḥ
                        pathyaṃ tat pittasyāpathyam iti || </l>

                    <l xml:id="SS.1.20.8">

                         saṃyogatas tv aparāṇi viṣatulyāni bhavanti | tad yathā
                        vallīphalakavakakarīrāmlaphalalavaṇakulatthapiṇyākadadhitailavirohipiṣṭaśuṣkaśākājāvikamāṃsamadyajāmbavacilicimamatsyagodhāvarāhāṃś
                        ca naikadhyam aśnīyāt payasā || </l>

                    <l xml:id="SS.1.20.9">

                         rogaṃ sātmyaṃ ca deśaṃ ca kālaṃ dehaṃ ca buddhimān |
                        <caesura/>
                         avekṣyāgnyādikān bhāvān rogavṛtteḥ prayojayet || </l>

                    <l xml:id="SS.1.20.10ab">

                         avasthāntarabāhulyād rogādīnāṃ vyavasthitam | </l>

                    <l xml:id="SS.1.20.10cd">

                         dravyaṃ necchanti bhiṣaja icchanti svastharakṣaṇe || </l>

                    <l xml:id="SS.1.20.11">

                         dvayor anyatarādāne vadanti viṣadugdhayoḥ |
                        <caesura/>
                         dugdhasyaikāntahitatāṃ viṣam ekāntato 'hitam || </l>

                    <l xml:id="SS.1.20.12">

                         evaṃ yuktaraseṣv eṣu dravyeṣu salilādiṣu |
                        <caesura/>
                         ekāntahitatāṃ viddhi vatsa suśrta nānyathā || </l>

                    <l xml:id="SS.1.20.13">

                         ato 'nyāny api saṃyogādahitāni vakṣyāmaḥ na vavirūḍhadhānyair
                        vasāmadhupayoguḍamāṣair vā grāmyānūpaudakapiśitādīni nābhyavaharet na
                        payomadhubhyāṃ rohiṇīśākaṃ jātukaśākaṃ vā'śnīyāt balākāṃ vāruṇīkulmāṣābhyāṃ
                        kākamācīṃ pippalīmaricābhyāṃ nāḍībhaṅgaśākakukkuṭadadhīni ca naikadhyaṃ
                        madhu coṣṇodakānupānaṃ pittena cāmamāṃsāni surākṛśarāpāyasāṃś ca naikadhyaṃ
                        sauvīrakeṇa saha tilaśaṣkulīṃ matsyaiḥ sahekṣuvikārān guḍena kākamācīṃ
                        madhunā mūlakaṃ guḍena vārāhaṃ madhunā ca saha viruddhaṃ kṣīreṇa
                        mūlakamāmrajāmbavaśvāvicchūkaragodhāś ca sarvāṃś ca matsyān payasā viśeṣeṇa
                        cilicimaṃ kadalīphalaṃ tālaphalena payasā dadhnā takreṇa vā lakucaphalaṃ
                        payasā dadhnā māṣasūpena vā prāk payasaḥ payaso 'nte vā || </l>

                    <l xml:id="SS.1.20.14">

                         ataḥ karmaviruddhān vakṣyāmaḥ kapotān sarṣapatailabhṛṣṭānnādyāt
                        kapiñjalamayūralāvatittirigodhāś cairaṇḍadārvyagnisiddhā eraṇḍatailasiddhā
                        vā nādyāt kāṃsyabhājane daśarātraparyuṣitaṃ sarpiḥ madhu coṣṇair uṣṇe vā
                        matsyaparipacane śrṇgaveraparipacane vā siddhāṃ kākamācīṃ
                        tilakalkasiddhamupodikāśākaṃ nārikelena varāhavasā paribhṛṣṭāṃ balākāṃ
                        bhāsamaṅgāraśūlyaṃ nāśnīyād iti || </l>

                    <l xml:id="SS.1.20.15">

                         ato mānaviruddhān vakṣyāmaḥ madhvambunī madhusarpiṣī mānatastulye nāśnīyāt
                        snehau madhusnehau jalasnehau vā viśeṣādāntarīkṣodakānupānau || </l>

                    <l xml:id="SS.1.20.16">

                         ata ūrdhvaṃ rasadvandvāni rasato vīryato vipākataś ca viruddhāni vakṣyāmaḥ
                        tatra madhurāmlau rasavīryaviruddhau madhuralavaṇau ca madhurakaṭukau ca
                        sarvataḥ madhuratiktau rasavipākābhyāṃ madhurakaṣāyau ca amlalavaṇau rasataḥ
                        amlakaṭukau rasavipākābhyāṃ amlatiktāvamlakaṣāyau ca sarvataḥ lavaṇakaṭukau
                        rasavipākābhyāṃ lavaṇatiktau lavaṇakaṣāyau ca sarvataḥ kaṭutiktau
                        rasavīryābhyāṃ kaṭukaṣāyau ca tiktakaṣāyau rasataḥ || </l>

                    <l xml:id="SS.1.20.17">

                         taratamayogayuktāṃś ca bhāvān atirūkṣān atisnigdhān atyuṣṇān atiśītān ity
                        evam ādīn vivarjayet || </l>

                    <l xml:id="SS.1.20.18">

                         bhavanti cātra |
                        <caesura/>
                         viruddhāny evam ādīni vīryato yāni kāni ca |
                        <caesura/>
                         tāny ekāntāhitāny eva śeṣaṃ vidyād dhitāhitam || </l>

                    <l xml:id="SS.1.20.19">

                         vyādhim indriyadaurbalyaṃ maraṇaṃ cādhigacchati |
                        <caesura/>
                         viruddharasavīryāṇi bhuñjāno 'nātmavān naraḥ || </l>

                    <l xml:id="SS.1.20.20">

                         yat kiṃcid doṣam utkleśya bhuktaṃ kāyān na nirharet |
                        <caesura/>
                         rasādiṣv ayathārthaṃ vā tad vikārāya kalpate || </l>

                    <l xml:id="SS.1.20.21">

                         viruddhāśanajān rogān pratihanti virecanam |
                        <caesura/>
                         vamanaṃ śamanaṃ vā'pi pūrvaṃ vā hitasevanam || </l>

                    <l xml:id="SS.1.20.22">

                         sātymyato 'lpatayā vā'pi dīptāgnes taruṇasya ca |
                        <caesura/>
                         snigdhavyāyāmabalināṃ viruddhaṃ vitathaṃ bhavet || </l>

                    <l xml:id="SS.1.20.23">

                         atha vātaguṇān vakṣyāmaḥ
                        <caesura/>
                         pūrvaḥ samadhuraḥ snigdho lavaṇaś caiva mārutaḥ |
                        <caesura/>
                         gururvidāhajanano raktapittābhivardhanaḥ || </l>

                    <l xml:id="SS.1.20.24">

                         kṣatānāṃ viṣajuṣṭānāṃ vraṇinaḥ śleṣmalāś ca |
                        <caesura/>
                         teṣām eva viśeṣeṇa sadā rogavivardhanaḥ || </l>

                    <l xml:id="SS.1.20.25">

                         vātalānāṃ praśastaś ca śrāntānāṃ kaphaśoṣiṇām |
                        <caesura/>
                         teṣām eva viśeṣeṇa vraṇakledavivardhanaḥ || </l>

                    <l xml:id="SS.1.20.26">

                         madhuraś cāvidāhī ca kaṣāyānuraso laghuḥ |
                        <caesura/>
                         dakṣiṇo mārutaḥ śreṣṭhaś cakṣuṣyo balavardhanaḥ || </l>

                    <l xml:id="SS.1.20.27">

                         raktapittapraśamano na ca vātaprakopaṇaḥ |
                        <caesura/>
                         viśado rūkṣaparuṣaḥ kharaḥ snehabalāpahaḥ || </l>

                    <l xml:id="SS.1.20.28">

                         paścimo mārutastīkṣṇaḥ kaphamedoviśoṣaṇaḥ |
                        <caesura/>
                         sadyaḥ prāṇakṣayakaraḥ śoṣaṇas tu śarīriṇām || </l>

                    <l xml:id="SS.1.20.29">

                         uttaro mārutaḥ snigdho mṛdurmadhura eva ca |
                        <caesura/>
                         kaṣāyānurasaḥ śīto doṣāṇāṃ cāprakopaṇaḥ || </l>

                    <l xml:id="SS.1.20.30">

                         tasmāc ca prakṛtisthānāṃ kledano balavardhanaḥ |
                        <caesura/>
                         kṣīṇakṣayaviṣārtānāṃ viśeṣeṇa tu pūjitaḥ || </l>
                    <p ana="trailer"> iti suśrutasaṃhitāyāṃ sūtrasthāne hitāhitīyo nāma viṃśo
                        'dhyāyaḥ || </p>
                </div>




                <div n="21" type="adhyāya">
                    <head> ekaviṃśatitamo 'dhyāyaḥ |</head>

                    <l xml:id="SS.1.21.1">

                         athāto vraṇapraśnam adhyāyaṃ vyākhyāsyāmaḥ || </l>

                    <l xml:id="SS.1.21.2">

                         yathovāca bhagavān dhanvantariḥ || </l>

                    <l xml:id="SS.1.21.3">

                         vātapittaśleṣmāṇa eva dehasaṃbhavahetavaḥ | tair evāvyāpannair adhomadhyor
                        dhvasanniviṣṭaiḥ śarīramidaṃ dhāryate 'gāram iva sthūṇābhis tisṛbhir ataś ca
                        tristhūṇamāhureke | ta eva ca vyāpannāḥ pralayahetavaḥ | tadebhir eva
                        śoṇitacaturthaiḥ saṃbhavasth itipralayeṣv apyavirahitaṃ śarīraṃ bhavati || </l>

                    <l xml:id="SS.1.21.4">

                         bhavati cātra |
                        <caesura/>
                         narte dehaḥ kaphād asti na pittānna ca mārutāt |
                        <caesura/>
                         śoṇitād api vā nityaṃ deha etais tu dhāryate || </l>

                    <l xml:id="SS.1.21.5">

                         tatra vā gatigandhanayor iti dhātuḥ tapa santāpe śliṣa āliṅgane eteṣāṃ
                        kṛdvihitaiḥ pratyayair vātaḥ pittaṃ śleṣmeti ca rūpāṇi bhavanti || </l>

                    <l xml:id="SS.1.21.6">

                         doṣasthānānyata ūrdhvaṃ vakṣyāmaḥ tatra samāsena vātaḥ śroṇigudasaṃśrayaḥ
                        tad upary adho nābheḥ pakvāśayaḥ pakvāmāśayamadhyaṃ pittasya āmāśayaḥ
                        śleṣmaṇaḥ || </l>

                    <l xml:id="SS.1.21.7">

                         ataḥ paraṃ pañcadhā vibhajyante | tatra vātasya vātavyādhau vakṣyāmaḥ
                        pittasya yakṛtplīhānau hṛdayaṃ dṛṣtistvak pūrvoktaṃ ca
                        śleṣmaṇastūraḥśiraḥkaṇṭhasandhaya iti pūrvoktaṃ ca etāni khalu doṣāṇāṃ
                        sthānānyavyāpannānām || </l>

                    <l xml:id="SS.1.21.8">

                         visargādānavikṣepaiḥ somasūryānilā yathā |
                        <caesura/>
                         dhārayanti jagaddehaṃ kaphapittānilās tathā || </l>

                    <l xml:id="SS.1.21.9">

                         tatra jijñāsyaṃ kiṃ pittavyatirekādanyo 'gniḥ āhosvit pittamevāgnir iti |
                        atrocyate na khalu pittavyatirekādanyo 'gnir upalabhyate āgneyatvāt pitte
                        dahanapacanādiṣvabhipravartamāneṣv agnivad upacāraḥ kriyate 'ntaragnir iti
                        kṣiṇe hy agniguṇe tatsamānadravyopayogādativṛddhe śītakriyopayogādāgamāc ca
                        paśyāmo na khalu pittavyatirekādanyo 'gnir iti || </l>

                    <l xml:id="SS.1.21.10">

                         taccādṛṣṭahetukena viśeṣeṇa pakvāmāśayamadhyasthaṃ pittaṃ
                        caturvidhamannapānaṃ pacati vivecayati ca doṣarasamūtrapurīṣāṇi tatrastham
                        eva cātmaśaktyā śeṣāṇāṃ pittasthānānāṃ śarīrasya cāgnikarmaṇā'nugrahaṃ
                        karoti tasmin pitte pācako 'gnir iti saṃjñā yat tu yakṛtplīhnoḥ pittaṃ
                        tasmin rañjako 'gnir iti saṃjñā sa rasasya rāgakṛduktaḥ yat pittaṃ
                        hṛdayasaṃsthaṃ tasmin sādhako 'gnir iti saṃjñā so
                        'bhiprārthitamanorathasādhanakṛduktaḥ yaddṛṣṭyāṃ pittaṃ tasminnālocako 'gnir
                        iti saṃjñā sa rūpagrahaṇādhikṛtaḥ yat tu tvaci pittaṃ tasmin bhrājako 'gnir
                        iti saṃjñā so 'bhyaṅgapariṣekāvagāhāvalepanādīnāṃ kriyādravyāṇāṃ paktā
                        chāyānāṃ ca prakāśakaḥ || </l>

                    <l xml:id="SS.1.21.11">

                         pittaṃ tīkṣṇaṃ dravam pūti nīlaṃ pītaṃ tathaiva ca |
                        <caesura/>
                         uṣṇaṃ kaṭurasaṃ caiva vidagdhaṃ cāmlam eva ca || </l>

                    <l xml:id="SS.1.21.12">

                         ata ūrdhvaṃ śleṣmasthānānyanuvyākhyāsyāmaḥ | tatra āmāśayaḥ
                        pittāśayasyopariṣṭhāttatpratyanīkatvād ūrdhvagatitvāt tejasaś candra iva
                        ādityasya sa caturvidhasyāhārasyādhāraḥ sa ca tatraudakair guṇair āhāraḥ
                        praklinno bhinnasaṃghātaḥ sukhajaraś ca bhavati || </l>

                    <l xml:id="SS.1.21.13">

                         mādhuryāt picchilatvāc ca prakleditvāt tathaiva ca |
                        <caesura/>
                         āmāśaye saṃbhavati śleṣmā madhuraśītalaḥ || </l>

                    <l xml:id="SS.1.21.14">

                         sa tatrastha eva svaśaktyā śeṣāṇāṃ śleṣmasthānānāṃ śarīrasya
                        codakakarmaṇā'nugrahaṃ karoti
                        uraḥsthastrikasandhāraṇamātmavīryeṇānnarasasahitena hṛdayāvalambanaṃ karoti
                        jihvāmūlakaṇṭhastho jihvendriyasya saumyatvāt samyagrasajñāne vartate
                        śiḥrasthaḥ snehasaṃtarpaṇādhikṛtatvād indriyāṇāmātmavīryeṇānugrahaṃ karoti
                        sandhisthas tu śleṣmā sarvasandhisaṃśleṣāt sarvasandhyagranuhaṃ karoti || </l>

                    <l xml:id="SS.1.21.15">

                         śleṣmā śveto guruḥ snigdhaḥ picchilaḥ śīta eva ca |
                        <caesura/>
                         madhurastvavigdhaḥ syādvidagdho lavaṇaḥ srṃtaḥ || </l>

                    <l xml:id="SS.1.21.16">

                         śoṇitasya sthānaṃ yakṛtplīhānau tac ca prāgabhihitaṃ tatrastham eva śeṣāṇāṃ
                        śoṇitasthānānāmanugrahaṃ karoti || </l>

                    <l xml:id="SS.1.21.17">

                         anuṣṇaśītaṃ madhuraṃ snigdhaṃ raktaṃ ca varṇataḥ |
                        <caesura/>
                         śoṇitaṃ guru visraṃ syādvidāhaś cāsya pittavat || </l>

                    <l xml:id="SS.1.21.18">

                         etāni khalu doṣasthānāni eṣu saṃcīyante doṣāḥ | prāk saṃcayahetur uktaḥ |
                        tatra saṃcitānāṃ khalu doṣāṇāṃ stabdhapūrṇakoṣṭhatā pītāvabhāsatā mandoṣmatā
                        cāṅgānāṃ gauravamālasyaṃ cayakāraṇavidveṣaś ceti liṅgāni bhavanti | tatra
                        prathamaḥ kriyākālaḥ || </l>

                    <l xml:id="SS.1.21.19">

                         ata ūrdhvaṃ prakopaṇāni vakṣyāmaḥ | tatra
                        balavadvigrahātivyāyāmavyavāyādhyayanaprapatanapradhāvanaprapīḍanābhighātalaṅghanaplavanataraṇarātrijāgaraṇabhāraharaṇagajaturagarathapadāticaryākaṭukaṣāyatiktarūkṣalaghuśītavīryaśuṣkaśākavallūravarakoddālakakoradūṣaśyāmākanīvāramudgamasūrāḍhakīhareṇukalāyaniṣpāvānaśanaviṣamāśanādhyaśanavātamūtrapurīṣaśukracchardikṣavathūdgārabāṣpavegavighātādibhir
                        viśeṣair vāyuḥ prakopamāpadyate || </l>

                    <l xml:id="SS.1.21.20">

                         sa śītābhrapravāteṣu gharmānte ca viśeṣataḥ |
                        <caesura/>
                         pratyūṣasyaparāhṇe tu jīrṇe 'nne ca prakupyati || </l>

                    <l xml:id="SS.1.21.21">

                         krodhaśokabhayāyāsopavāsavidagdhamaithunopagamanakaṭvamlalavaṇatīkṣṇoṣṇalaghuvidāhitilatailapiṇyākakulatthasarṣapātasīharitakaśākagodhāmatsyājāvikamāṃsadadhitakrakūrcikāmastusauvīrakasurāvikārāmlaphalakaṭvaraprabhṛtibhiḥ
                        pittaṃ prakopamāpadyate || </l>

                    <l xml:id="SS.1.21.22">

                         taduṣṇair uṣṇakāle ca meghānte ca viṣeśataḥ |
                        <caesura/>
                         madhyāhne cārdharātre ca jīryatyanne ca kupyati || </l>

                    <l xml:id="SS.1.21.23">

                         divāsvapnāvyāyāmālasyamadhurāmlalavaṇaśītasnigdhagurupicchilābhiṣyandihāyanakayavakanaiṣadhetkaṭamāṣamahāmāṣagodhūma-tila-piṣṭa-vikṛtidadhidugdhakṛśarāpāyasekṣu-vikārānūpaudakamāṃsavasābisamṛṇālakaserukaśṛṅgāṭakamadhura-vallī-phalasamaśanādhyaśanaprabhṛtibhiḥ
                        śleṣmā prakopamāpadyate || </l>

                    <l xml:id="SS.1.21.24">

                         sa śītaiḥ śītakāle ca vasante ca viśeṣataḥ |
                        <caesura/>
                         pūrvāhṇe ca pradoṣe ca bhuktamātre prakupyati || </l>

                    <l xml:id="SS.1.21.25">

                         pittaprakopaṇair eva cābhīkṣṇaṃ dravasnigdhagurubhir āhārair
                        divāsvapnakrodhānalātapaśramābhighātājīrṇaviruddhādhyaśanādibhir viśeṣair
                        asṛk prakopamāpadyate || </l>

                    <l xml:id="SS.1.21.26">

                         yasmādraktmaṃ vinā doṣair nā kadācit prakupyati |
                        <caesura/>
                         tasmāt tasya yathādoṣaṃ kālaṃ vidyātprakopaṇe || </l>

                    <l xml:id="SS.1.21.27">

                         teṣāṃ prakopāt koṣṭhatodasaṃcaraṇāmlikāpipāsāparidāhānnadveṣahṛdayotkledāś
                        ca jāyante | tatra dvitīyaḥ kriyākālaḥ || </l>

                    <l xml:id="SS.1.21.28">

                         ata ūrdhvaṃ prasaraṃ vakṣyāmaḥ teṣām ebhir ātaṅkaviśeṣaiḥ prakupitānāṃ
                        (paryuṣita) kiṇvodakapiṣṭasamavāya ivodriktānāṃ prasaro bhavati | teṣāṃ
                        vāyur gatimattvāt prasaraṇahetuḥ saty apy acaitanye | sa hi rajobhūyiṣṭhaḥ
                        rajaś ca pravartakaṃ sarvabhāvānām | yathā mahānudakasaṃcayo 'tivṛddhaḥ
                        setumavadāryāpareṇodakena vyāmiśraḥ sarvataḥ pradhāvati evaṃ doṣāḥ
                        kadācidekaśo dviśaḥ samastāḥ śoṇitasahitā vā'nekadhā prasaranti | tad yathā
                        vātaḥ pittaṃ śleṣmā śoṇitaṃ vātapitte vātaśleṣmāṇau pittaśleṣmāṇau
                        vātaśoṇite pittaśoṇite śleṣmaśoṇite vātapittaśoṇitāni vātaśleṣmaśoṇitāni
                        pittaśleṣmaśoṇitāni vātapittakaphāḥ vātapittakaphaśoṇitāni ity evaṃ
                        pañcadaśadhā prasanti || </l>

                    <l xml:id="SS.1.21.29">

                         kṛtsne 'rdhe 'vayave vā'pi yatrāṅge kupito bhṛśam |
                        <caesura/>
                         doṣo vikāraṃ nabhasi meghavattatra varṣati || </l>

                    <l xml:id="SS.1.21.30">

                         nātyarthaṃ kupitaś cāpi līno mārgeṣu tiṣṭhati |
                        <caesura/>
                         niṣpratyanīkaḥ kālena hetumāsādya kupyati || </l>

                    <l xml:id="SS.1.21.31">

                         tatra vāyoḥ pittasthānagatasya pittavat pratīkāraḥ pittasya ca
                        kaphasthānagatasya kaphavat kaphasya ca vātasthānagatasya vātavat eṣa
                        kriyāvibhāgaḥ || </l>

                    <l xml:id="SS.1.21.32">

                         evaṃ prakupitānāṃ prasaratāṃ ca vāyor vimārgagamanāṭopau
                        oṣacoṣaparidāhadhūmāyanāni pittasya arocakāvipākāṅgasādāś chardiś ceti
                        śleṣmaṇo liṅgāni bavanti tatra tṛtīyaḥ kriyākālaḥ || </l>

                    <l xml:id="SS.1.21.33">

                         ata ūrdhvaṃ sthānasaṃśrayaṃ | evaṃ prakupitāḥ tāṃstān śarīrapradeśānāgamya
                        tāṃstān vyādhīn janayanti | te yadodarasanniveśaṃ kurvanti tadā
                        gulmavidradhyudarāgnisaṅgānāhavisūcikātisāraprabhṛtīn janayanti bastigatāḥ
                        pramehāśmarīmūtrāghātamūtradoṣaprabhṛtīn vṛṣaṇagatā vṛddhīḥ meḍhragatā
                        niruddhaprakaśopadaṃśaśūkadoṣaprabhṛtīn gudagatā bhagandarārśaḥprabhṛtīn
                        ūrdhvajatrugatāstūrdhvajān tavaṅnāṃsaśoṇitasthāḥ kṣudrarogān kuṣṭhāni
                        visarpāṃś ca medogatā granthyapacyarbudagalagaṇḍālajīprabhṛtīn asthigatā
                        vidradhyanuśayīprabhṛtīn pādagatāḥ ślīpadavātaśoṇitavātakaṇṭakaprabhṛtīn
                        sarvāṅgāgatā jvarasaravāṅgarogaprabhṛtīn teṣāmevamabhiniviṣṭānāṃ
                        pūrvarūpaprādurbhāvaḥ taṃ pratirogaṃ vakṣyāmaḥ | tatra pūrvarūpagateṣu
                        caturthaḥ kriyākālaḥ || </l>

                    <l xml:id="SS.1.21.34">

                         ata ūrdhvaṃ vyādherdarśanaṃ vakṣyāmaḥ
                        śophārbudagranthividradhivisarpaprabhṛtīnāṃ pravyaktalakṣaṇatā
                        jvarātīsāraprabhṛtīnāṃ ca | tatra pañcamaḥ kriyākālaḥ || </l>

                    <l xml:id="SS.1.21.35">

                         ata ūrdhvameteṣāmavadīrṇānāṃ braṇabhāvamāpannānāṃ ṣaṣṭhaḥ kriyākālaḥ
                        jvarātisāraprabhṛtīnāṃ ca dīrghakālānubandhaḥ | tatrāpratikriyamāṇe
                        'sādhyatām upayānti || </l>

                    <l xml:id="SS.1.21.36">

                         bhavanti cātra |
                        <caesura/>
                         saṃcayaṃ ca prakopaṃ ca prasaraṃ sthānasaṃśrayam |
                        <caesura/>
                         vyaktiṃ bhedaṃ ca yo vetti doṣāṇāṃ sa bhavedbhiṣak || </l>

                    <l xml:id="SS.1.21.37">

                         saṃcaye 'pahṛtā doṣā labhante nottarā gatīḥ |
                        <caesura/>
                         te tūttarāsu gatiṣu bhavanti balavattarāḥ || </l>

                    <l xml:id="SS.1.21.38">

                         sarvair bhāvais tribhir vā'pi dvābhyāmekena vā punaḥ |
                        <caesura/>
                         saṃsarge kupitaḥ kruddhaṃ doṣaṃ doṣo 'nudhāvati || </l>

                    <l xml:id="SS.1.21.39">

                         saṃsarge yo garīyān syād upakramyaḥ sa vai bhavet |
                        <caesura/>
                         śeṣadoṣāvirodhena sannipāte tathaiva ca || </l>

                    <l xml:id="SS.1.21.40">

                         vṛṇoti yasmāt rūḍhe 'pi vraṇavas tu na naśyati |
                        <caesura/>
                         ādehadhāraṇāttasmād draṇa ity ucyate budhaiḥ || </l>
                    <p ana="trailer">iti suśrutasaṃhitāyāṃ sūtrashtāne vraṇapraśnādhyāyo
                        nāmaikaviṃśodhyāyaḥ </p>
                </div>



                <div n="22" type="adhyāya">
                    <head> dvāviṃśatitamo 'dhyāyaḥ |</head>

                    <l xml:id="SS.1.22.1">

                         athāto vraṇāsrāvavijñānīyam adhyāyaṃ vyākhyāsyamaḥ || </l>

                    <l xml:id="SS.1.22.2">

                         yathovāca bhagavān dhanvantariḥ || </l>

                    <l xml:id="SS.1.22.3">

                         tvaṅnāṃsasirāsnāyvasthisandhikoṣṭhamarmāṇītyaṣṭau vraṇavastūni | atra
                        sarvavraṇasanniveśaḥ || </l>

                    <l xml:id="SS.1.22.4">

                         tatra ādyaikavastusanniveśī tvagbhedī vraṇaḥ sūpacaraḥ śeṣāḥ
                        svayamavaddīryamāṇā durupacārāḥ || </l>

                    <l xml:id="SS.1.22.5">

                         tatrāyataś caturasro vṛttastripuṭaka iti vraṇākṛtisamāsaḥ śeṣās tu
                        vikṛtākṛtayo durupakramā bhavanti || </l>

                    <l xml:id="SS.1.22.6">

                         sarva eva vraṇāḥ kṣipraṃ saṃrohantyātmavatāṃ subhiṣagbhiś copakrāntāḥ
                        anātmavatāmajñaiś copakrāntāḥ praduṣyanti pravṛddhatvāc ca doṣāṇāṃ || </l>

                    <l xml:id="SS.1.22.7">

                         tatrātisaṃvṛto 'tivivṛto 'tikaṭhino 'timṛdurutsanno 'vasanno 'tiśīto
                        'tyuṣṇaḥ kṛṣṇaraktapītaśuklādīnāṃ varṇānām anyatamavarṇo bhairavaḥ
                        pūtipūyamāṃsasirāsnāyuprabhṛtibhiḥ pūrṇaḥ
                        pūtipūyāsrāvyunmārgyutsaṅgyamanojñadarśanagandho 'tyarthaṃ vedanāvān
                        dāhapākarāgakaṇḍūśophapiḍakopadruto 'tyarthaṃ duṣṭaśoṇitāsrāvī
                        dīrghakālānubandhī ceti duṣṭavraṇaliṅgāni | tasya doṣocchrāyeṇa ṣaṭtvaṃ
                        vibhajya yathāsvaṃ pratīkāre prayateta || </l>

                    <l xml:id="SS.1.22.8a">

                         ata ūrdhvaṃ sarvasrāvān vakṣyāmaḥ tatra ghṛṣṭāsu chinnāsu vā tvakṣu
                        sphoṭeṣu bhinneṣu vidāriteṣu vā salilaprakāśo bhavatyāsrāvaḥ kiṃcidvisraḥ
                        pītāvabhāsaś ca māṃsagataḥ sadyaś chinnāsu sirāsu raktātipravṛttiḥ pakvāsu
                        ca toyanāḍībhir iva toyāgamanaṃ pūyasya āsrāvaś cātra tanur vicchinnaḥ
                        picchilo 'valambī śyāvo 'vaśyāyapratimaś ca snāyugataḥ snigdho ghanaḥ
                        siṃghāṇakapratimaḥ saraktaś ca asthigato 'sthanyabhihate sphuṭite bhinne
                        doṣāvadārite vā doṣabhakṣitatvād asthi niḥsāraṃ śuktidhautamivābhāti āsrāvaś
                        cātra majjamiśraḥ sarudhiraḥ snigdhaś ca saṃdhigataḥ pīḍyamāno na pravartate
                        ākuñcanaprasāraṇonnamanavinamanapradhāvanotkāsanapravāhaṇaiś ca sravati
                        āsrāvaś cātra picchilo 'valambī saphenapūyarudhironmathitaś ca koṣṭhagato
                        'sṛṅnūtrapurīṣapūyodakāni sravati marmagatas tvagādiṣv avaruddhatvān nocyate
                        | </l>

                    <l xml:id="SS.1.22.8b">

                         tatra tvagādigatānāmāsrāvāṇāṃ yathākramaṃ
                        pāruṣyaśyāvāvaśyāyadadhimastukṣārodakamāṃsadhāvanapulākodakasannibhatvāni
                        mārutādbhavanti pittād
                        gomedagomūtrabhasmaśaṅkhakaṣāyodakamādhvīkatailasannibhatvāni
                        pittavadraktādativisratvaṃ ca
                        kaphānnavanītakāsīsamajjapiṣṭatilanārikelodakavarāhavasāsannibhatvāni
                        sannipātānnārikelodakair
                        vārukarasakāñjikaprasādārukodakapriyaṅguphalayakṛnmudgayūṣasavarṇatvānīti || </l>

                    <l xml:id="SS.1.22.9">

                         ślokau cātra bhavataḥ |
                        <caesura/>
                         pakvāśayādasādhyas tu pulākodakasannibhiḥ |
                        <caesura/>
                         kṣārodakanibhaḥ srāvo varjyo raktāśayātsravan || </l>



                    <l xml:id="SS.1.22.10">

                         āmāśayāt kalāyāmbhonibhaś ca trikasandhijaḥ |
                        <caesura/>
                         srāvānetān parīkṣyādau tataḥ karmācared bhiṣak ||</l>

                    <l xml:id="SS.1.22.11">

                         ata ūrdhvaṃ sarvavraṇavedanā vakṣyāmaḥ
                        todanabhedanatāḍanacchedanāyamanamanthanavikṣepaṇacum
                        cumāyananirdahanāvabhañjanasphoṭanavidāraṇotpāṭanakampanavividhaśūlaviśleṣaṇavikiraṇapūraṇastambhanasvapnākuñcanāṅkuśikāḥ
                        saṃbhavanti animittavividhavedanāprādurbhāvo vā muhurmuhur yatrāgacchanti
                        vedanāviśeṣāstaṃ vātikam iti vidyāt oṣacoṣaparidāhadhūmāyanāni yatra
                        gātramaṅgārāvakīrṇam iva pacyate yatra coṣmābhivṛddhiḥ kṣate kṣārāvasiktavac
                        ca vedanāviśeṣāstaṃ paittikam iti vidyāt pittavadraktasamutthaṃ jānīyāt
                        kaṇḍūrgurutvaṃ suptatvam upadeho 'lpavedanatvaṃ stambhaḥ śaityaṃ ca yatra
                        taṃ ślaiṣmikam iti vidyāt yatra sarvāsāṃ vedanānām utpattis taṃ sānnipātikam
                        iti vidyāt || </l>

                    <l xml:id="SS.1.22.12">

                         ata ūrdhvaṃ vraṇavarṇān vakṣyāmaḥ bhasmakapotāsthivarṇaḥ paruṣo 'ruṇaḥ
                        kṛṣṇa iti mārutajasya nīlaḥ pīto haritaḥ śyāvaḥ kṛṣṇo raktaḥ kapilaḥ piṅgala
                        iti raktapittasamutthayoḥ śvetaḥ snigdhaḥ pāṇḍur iti śleṣmajasya
                        sarvavarṇopetaḥ sānnipātika iti || </l>

                    <l xml:id="SS.1.22.13">

                         bhavati cātra |
                        <caesura/>
                         na kevalaṃ vraṇeṣūkto vedanāvarṇasaṃgrahaḥ |
                        <caesura/>
                         sarvaśophavikāreṣu vraṇaval lakṣayed bhiṣak || </l>
                </div>




                <div n="23" type="adhyāya">
                    <head>trayoviṃśatitamo 'dhyāyaḥ |</head>

                    <l xml:id="SS.1.23.1">

                         athātaḥ kṛtyākṛtyavidhim adhyāyaṃ vyākhyāsyāmaḥ || </l>

                    <l xml:id="SS.1.23.2">

                         yathovāca bhagavān dhanantariḥ || </l>

                    <l xml:id="SS.1.23.3">

                         tatra vayaḥsthānāṃ dṛḍhānāṃ prāṇavatāṃ sattvavatāṃ ca sucikitsyā
                        vraṇāḥekasmin vā puruṣe yatraitad guṇacatuṣṭayaṃ tasya sukhasādhanīyatamāḥ |
                        tatra vayaḥsthānāṃ pratyagradhātutvād āśu vraṇā rohanti dṛḍhānāṃ
                        sthirabahumāṃsatvāc chastram avacāryamāṇaṃ sirāsnāyvādiviśeṣān na prāpnoti
                        prāṇavatāṃ vedanābhighātāhārayantraṇādibhir na glānir utpadyate sattvavatāṃ
                        dāruṇair api kriyāviśeṣair na vyathā bhavati tasmād eteṣāṃ
                        sukhasādhanīyatamāḥ || </l>

                    <l xml:id="SS.1.23.4">

                         ta eva viparītaguṇā vṛddhakṛśālpaprāṇabhīruṣu draṣṭavyāḥ || </l>

                    <l xml:id="SS.1.23.5">

                         sphikpāyuprajananalalāṭagaṇḍauṣṭhapṛṣṭhakarṇaphalakoṣodarajatrumukhābhyantarasaṃsthāḥ
                        sukharopaṇīyā vraṇāḥ || </l>

                    <l xml:id="SS.1.23.6">

                         akṣidantanāsāpāṅgaśrotranābhijaṭharasevanīnitambapārśvakukṣivakṣaḥkakṣāstanasandhibhāgagatāḥ
                        saphenapūyaraktānilavāhino 'ntaḥśalyāś ca duścikitsyāḥ adhobhāgāś
                        cordhvabhāganirvāhiṇo romāntopanakhamarmajaṅghāsthisaṃśritāś ca bhagandaram
                        api cāntarmukhaṃ sevanīkuṭakāsthisaṃśritam || </l>

                    <l xml:id="SS.1.23.7">

                         kuṣṭhināṃ viṣajuṣṭānāṃ śoṣiṇāṃ madhumehinām |
                        <caesura/>
                         vraṇāḥ kṛcchreṇa sidhyanti yeṣāṃ cāpi vraṇe vraṇāḥ || </l>

                    <l xml:id="SS.1.23.8">

                         avapāṭikāniruddhaprakaśasanniruddhagudajaṭharagranthikṣatakrimayaḥ
                        pratiśyāyajāḥ koṣṭhajāś ca tvagdoṣiṇāṃ pramehiṇāṃ vā ye parikṣateṣu dṛśyante
                        śarkarā sikatāmeho vātakuṇḍalikā'ṣṭhīlā dantaśarkaropakuśaḥ kaṇṭhaśālūkaṃ
                        niṣkoṣaṇadūṣitāś ca dantaveṣṭā
                        visarpāsthikṣatoraḥkṣatavraṇagranthiprabhṛtayaś ca yāpyāḥ || </l>

                    <l xml:id="SS.1.23.9">

                         sādhyā yāpyatvam āyānti yāpyāś cāsādhyatāṃ tathā |
                        <caesura/>
                         ghnanti prāṇān asādhyās tu narāṇām akriyāvatām || </l>

                    <l xml:id="SS.1.23.10">

                         yāpanīyaṃ vijānīyāt kriyā dhārayate tu yam |
                        <caesura/>
                         kriyāyāṃ tu nivṛttāyāṃ sadya eva vinaśyati || </l>

                    <l xml:id="SS.1.23.11">

                         prāptā kriyā dhārayati yāpyavayādhitam āturam |
                        <caesura/>
                         prapatiṣyadivāgāraṃ viṣkambhaḥ sādhuyojitaḥ || </l>

                    <l xml:id="SS.1.23.12">

                         ata ūrdhvam asādhyān vakṣyāmaḥ māṃsapiṇḍavad udgatāḥ prasekino
                        'ntaḥpūyavedanāvanto 'śvāpānavad udvṛttauṣṭhāḥ kecit kaṭhinā gośṛṅgavad
                        unnatamṛdumāṃsaprarohāḥ apare duṣṭarudhirāsrāviṇastanuśītapicchilasrāviṇo vā
                        madhyonnatāḥ kecid avasannaśuṣiraparyantāḥ śaṇatūlavat snāyujālavanto
                        durdarśanāḥ vasāmedomajjamastuluṅgasrāviṇaś ca doṣasamutthāḥ
                        pītāsitamūtrapurīṣavātavāhinaś ca koṣṭhasthāḥ ta evobhayatobhāgavraṇamukheṣu
                        pūyaraktanirvāhiṇaḥ (ā.kṣīṇamāṃsānāṃ ca) sarvato gatayaś cāṇumukhā
                        māṃsabudbudavantaḥ saśabdavātavāhinaś ca śiraḥkaṇṭhasthāḥ kṣīṇamāṃsānāṃ ca
                        pūyaraktanirvāhiṇo 'rocakāvipākakāsaśvāsopadravayuktāḥ bhinne vā śiraḥkapāle
                        yatra mastuluṅgadarśanaṃ tridoṣaliṅgaprādurbhāvaḥ kāsaśvāsau vā yasyeti || </l>

                    <l xml:id="SS.1.23.13">

                         bhavanti cātra |
                        <caesura/>
                         vasāṃ medo 'tha majjānaṃ mastuluṅgaṃ ca yaḥ sravet |
                        <caesura/>
                         āgantus tu vraṇaḥ sidhyen na sidhyed doṣasaṃbhavaḥ || </l>

                    <l xml:id="SS.1.23.14">

                         amarmopahite deśe sirāsandhyasthivarjite |
                        <caesura/>
                         vikāro yo 'nuparyeti tad asādhyasya lakṣaṇam || </l>

                    <l xml:id="SS.1.23.15">

                         krameṇopacayaṃ prāpya dhatūn anugataḥ śanaiḥ |
                        <caesura/>
                         na śakya unmūlayituṃ vṛddho vṛkṣa ivāmayaḥ || </l>

                    <l xml:id="SS.1.23.16">

                         sa sthiratvān mahattvāc ca dhātvanukramaṇena ca |
                        <caesura/>
                         nihantyauṣadhavīryāṇi mantrān duṣṭagraho yathā || </l>

                    <l xml:id="SS.1.23.17">

                         ato yo viparītaḥ syāt sukhasādhyaḥ sa ucyate |
                        <caesura/>
                         abaddhamūlaḥ kṣupako yadvad utpāṭane sukhaḥ || </l>

                    <l xml:id="SS.1.23.18">

                         tribhir doṣair anākrāntaḥ śyāvauṣṭhaḥ piḍakī samaḥ |
                        <caesura/>
                         avedano nirāsrāvo vraṇaḥ śuddha ihocyate || </l>

                    <l xml:id="SS.1.23.19">

                         kapotavarṇapratimā yasyāntāḥ kledavarjitāḥ |
                        <caesura/>
                         sthirāś cipiṭikāvanto rohatīti tam ādiśet || </l>

                    <l xml:id="SS.1.23.20">

                         rūḍhavartmānam agranthim aśūnam arujaṃ vraṇam |
                        <caesura/>
                         tvaksavarṇaṃ samatalaṃ samyag rūḍhaṃ vinirdiśet || </l>

                    <l xml:id="SS.1.23.21">

                         doṣaprakopād vyāyāmādabhighātādajīrṇataḥ |
                        <caesura/>
                         harṣāt krodhād bhayād vā 'pi vraṇo rūḍho 'pi dīryate || </l>
                    <p ana="trailer">iti suśrutasaṃhitāyāṃ sūtrasthāne kṛtyākṛtyavidhirnāma
                        trayoviṃśo 'dhyāyaḥ || </p>
                </div>

                <div n="24" type="adhyāya">
                    <head> caturviṃśatitamo 'dhyāyaḥ |</head>

                    <l xml:id="SS.1.24.1">

                         athāto vyādhisamuddeśīyam adhyāyaṃ vyākhyāsyāmaḥ || </l>

                    <l xml:id="SS.1.24.2">

                         yathovāca bhagavān dhanvantariḥ || </l>

                    <l xml:id="SS.1.24.3">

                         dvividhās tu vyādhayaḥ śastrasādhyāḥ snehādikriyāsādhyāś ca | tatra
                        śastrasādhyeṣu snehādikriyā na pratiṣidhyate snehādikriyāsādhyeṣu
                        śastrakarma na kriyate || </l>

                    <l xml:id="SS.1.24.4">

                         asmin punaḥ śāstre sarvatantrasāmānyāt sarveṣāṃ vyādhīnāṃ yathāsthūlam
                        avarodhaḥ kriyate | prāgabhihitaṃ tadduḥkhasaṃyogā vyādhaya iti | tac ca
                        duḥkhaṃ trividhaṃ ādhyātmikaṃ ādhibhautikaṃ ādhidaivikam iti | tat tu
                        saptavidhe vyādhāv upanipatati | te punaḥ saptavidhā vyādhayaḥ tad yathā
                        ādibalapravṛttāḥ janmabalapravṛttāḥ doṣabalapravṛttāḥ saṃghātabalapravṛttāḥ
                        kālabalapravṛttāḥ daivabalapravṛttāḥ svabhāvabalapravṛttā iti || </l>

                    <l xml:id="SS.1.24.5">

                         tatrādibalapravṛttā ye śukraśoṇitadoṣānvayāḥ kuṣṭhārśaḥprabhṛtayaḥ te 'pi
                        dvividhāḥ mātṛjāḥ pitṛjāś ca | janmabalapravṛttā ye māturapacārāt
                        paṅgujātyandhabadhiramūkaminminavāmanaprabhṛtayo jāyante te 'pi dvividhā
                        rasakṛtāḥ dauhṛdāpacārakṛtāś ca | doṣabalapravṛttā ya ātaṅkasamutpannā
                        mithyāhārācārakṛtāś ca te 'pi dvividhāḥ āmāśayasamutthāḥ pakvāśayasamutthāś
                        ca | punaś ca dvividhāḥ śārīrā mānasāś ca | ta ete ādhyātmikāḥ || </l>

                    <l xml:id="SS.1.24.6">

                         saṃghātabalapravṛttā ya āgantavo durbalasya balavadvigrahāt te 'pi
                        dvividhāḥ śastrakṛtā vyālakṛtāś ca | ete ādhibhautikāḥ || </l>

                    <l xml:id="SS.1.24.7a">

                         kālabalapravṛttā ye śītoṣṇavātavarṣāprabhṛtinimittāḥ te 'pi dvividhāḥ
                        vyāpannartukṛtā avyāpannartukṛtāś ca |</l>

                    <l xml:id="SS.1.24.7">

                         daivabalapravṛttā ye devadrohādabhiśastakā atharvaṇakṛtā upasargajāś ca te
                        'pi dvividhāḥ vidyudaśanikrtāḥ piśācādikṛtāś ca punaś ca dvividhāḥ
                        saṃsargajā ākasmikāś ca | svabhāvabalapravṛttāḥ
                        kṣutpipāsājarāmṛtyunidrāprabhṛtayaḥ te 'pi dvividhāḥ kālakṛtā akālakṛtāś ca
                        tatra parirakṣaṇakṛtāḥ kālakṛtāḥ aparirakṣaṇakṛtā akālakṛtāḥ | ete
                        ādhidaivikāḥ | atra sarvavyādhyavarodhaḥ || </l>

                    <l xml:id="SS.1.24.8">

                         sarveṣāṃ ca vyādhīnāṃ vātapittaśleṣmāṇa eva mūlaṃ talliṅgatvād
                        dṛṣṭaphalatvād āgamāc ca | yathā hi kṛtsnaṃ vikārajātaṃ viśvarūpeṇāvasthitaṃ
                            sattva<pc> </pc>rajas<pc> </pc>tamāṃsi na vyatiricyante evam eva kṛtsnaṃ
                        vikārajātaṃ viśvarūpeṇāvasthitam avyatiricya vātapittaśleṣmāṇo vartante |
                        doṣadhātumalasaṃsargād āyatanaviśeṣān nimittataś caiṣāṃ vikalpaḥ |
                        doṣadūṣiteṣv atyarthaṃ dhātuṣu saṃjñā kriyate rasajo 'yaṃ śoṇitajo 'yaṃ
                        māṃsajo 'yaṃ medojo 'yaṃ asthijo 'yaṃ majjajo 'yaṃ śukrajo 'yam vyādhir iti
                        || </l>

                    <l xml:id="SS.1.24.9">

                         tatra
                        annāśraddhārocakāvipākāṅgamardajvarahṛllāsatṛptigauravahṛtpāṇḍurogamārgoparodhakārśyavairasyāṅgasādākālavalipalitadarśanaprabhṛtayo
                        rasadoṣajā vikārāḥ
                        kuṣṭhavisarpapiḍakāmaśakanīlikātilakālakanyacchavyaṅgendraluptaplīhavidradhigulmavātaśoṇitārśo
                        'rbudāṅgamardāsṛgdararaktapittaprabhṛtayo raktadoṣajāḥ gudamukhameḍhrapākāś
                        ca adhimāṃsārbudārśo
                        'dhijihvopajihvopakuśagalaśuṇḍikālajīmāṃsasaṃghātauṣṭhaprakopagalagaṇḍagaṇḍamālāprabhṛtayo
                        māṃsadoṣajāḥ
                        granthivṛddhigalagaṇḍārbudamedojauṣṭhaprakopamadhumehātisthaulyātisvedaprabhṛtayo
                        medodoṣajāḥ adhyasthyadhidantāsthitodaśūlakunakhaprabhṭayo 'sthidoṣajāḥ
                        tamodarśanamūrcchābhramaparvasthūlamūlārurjanmanetrābhisyandaprabhṛtayo
                        majjadoṣajāḥ klaibyāpraharṣaśukrāśmarīśukramehaśukradoṣādayaś ca taddoṣajāḥ
                        tvagdoṣāḥ saṅgo 'tipravṛttirayathāpravṛttir vā malāyatanadoṣāḥ indriyāṇām
                        apravṛttir ayathā pravṛttir vendriyāyatanadoṣāḥ ity eṣa samāsa uktaḥ
                        vistaraṃ nimittāni caiṣāṃ pratirogaṃ vakṣyāmaḥ || </l>

                    <l xml:id="SS.1.24.10">

                         bhavati cātra |
                        <caesura/>
                         kupitānāṃ hi doṣāṇāṃ śarīre paridhāvatām |
                        <caesura/>
                         yatra saṅgaḥ khavaiguṇyād vyādhis tatropajāyate || </l>

                    <l xml:id="SS.1.24.11">

                         bhūyo 'tra jijñāsyaṃ kiṃ vātādīnāṃ jvarādīnāṃ ca nityaḥ saṃśleṣaḥ
                        paricchedo vā iti yadi nityaḥ saṃśleṣaḥ syāt tarhi nityāturāḥ sarva eva
                        prāṇinaḥ syuḥ athāpy anyathā vātādīnāṃ jvarādīnāṃ cānyatra vartamānānām
                        anyatra liṅgaṃ na bhavatīti kṛtvā yad ucyate vātādayo jvarādīnāṃ mūlānīti
                        tan na | atrocyate doṣān pratyākhyāya jvarādayo na bhavanti atha ca na
                        nityaḥ saṃbandhaḥ yathā hi vidyudvātāśanivarṣāṇyākāśaṃ pratyākhyāya na
                        bhavanti saty apy ākāśe kadācin na bhavanti atha ca nimittatas tata
                        evotpattir iti taraṅgabudbudādayaś codakaviśeṣāḥ eva vātādīnāṃ jvarādīnāṃ ca
                        nāpy evam saṃśleṣo na paricchedaḥ śāśvatikaḥ atha ca nimittata evotpattir
                        iti || </l>

                    <l xml:id="SS.1.24.12">

                         bhavati cātra |
                        <caesura/>
                         vikāraparimāṇaṃ ca saṃkhyā caiṣāṃ pṛthak pṛthak |
                        <caesura/>
                         vistareṇottare tantre sarvā bādhāś ca vakṣyate || </l>


                    <p ana="trailer">iti suśrutasaṃhitāyāṃ sūtrasthāne vyādhisamuddeśīyo nāma
                        caturviṃśo 'dhyāyaḥ || </p>
                </div>


                <div n="25" type="adhyāya">
                    <head>pañcaviṃśatitamo 'dhyāyaḥ |</head>

                    <l xml:id="SS.1.25.1">

                         athāto 'ṣṭavidhaśastrakarmīyam adhyāyaṃ vyākhyāsyāmaḥ || </l>

                    <l xml:id="SS.1.25.2">

                         yathovāca bhagavān dhanvantariḥ | </l>

                    <l xml:id="SS.1.25.3">

                         chedyā bhagandarā granthiḥ ślaiṣmikastilakālakaḥ |
                        <caesura/>
                         vraṇavartmārbudānyarśaś carmakīlo 'sthimāṃsagam || </l>

                    <l xml:id="SS.1.25.4">

                         śalyaṃ jatumaṇirmāṃsasaṃghāto galaśuṇḍikā |
                        <caesura/>
                         srāyumāṃsasirākotho valmīkaṃ śataponakaḥ || </l>


                    <l xml:id="SS.1.25.5">

                         adhruṣaś copadaṃśāś ca māṃsakandyadhimāṃsakaḥ |
                        <caesura/>
                         bhedyā vidradhayo 'nyatra sarvajād granthayastrayaḥ || </l>

                    <l xml:id="SS.1.25.6">

                         ādito ye visarpāś ca vṛddhayaḥ savidārikāḥ |
                        <caesura/>
                         pramehapiḍakāśophastanarogāvamanthakāḥ || </l>

                    <l xml:id="SS.1.25.7">

                         kumbhīkānuśayīnāḍyo vṛndau puṣkarikālajī |
                        <caesura/>
                         prāyaśaḥ kṣudrarogāś ca puppuṭau tāludantajau || </l>

                    <l xml:id="SS.1.25.8">

                         tuṇḍikerī gilāyuś ca pūrvaṃ ye ca prapākiṇaḥ |
                        <caesura/>
                         bastis tathā'śmarīhetormedojā ye ca kecana || </l>



                    <l xml:id="SS.1.25.9">

                         lekhyāś catasro rohiṇyaḥ kilāsam upajihvikā |
                        <caesura/>
                         medojo dantavaidarbho granthir vartmādhijihvikā || </l>

                    <l xml:id="SS.1.25.10ab">

                         arśāṃsi maṇḍalaṃ māṃsakandī māṃsonnatis tathā | </l>

                    <l xml:id="SS.1.25.10cd">

                         vedhyāḥ sirā bahuvidhā mūtravṛddhirdakodaram || </l>

                    <l xml:id="SS.1.25.11-12ab">

                         eṣyā nāḍyaḥ saśalyāś ca vraṇā unmārgiṇaś ca |
                        <caesura/>
                         āhāryāḥ śarkarās tisro dantakarṇamalo 'śmarī ||
                        <caesura/>
                         śalyāni mūḍhagarbhāś ca varcaś ca nicitaṃ gude | </l>

                    <l xml:id="SS.1.25.12cd">

                         srāvyā vidradhayaḥ pañca bhaveyuḥ sarvajādṛte || </l>

                    <l xml:id="SS.1.25.13">

                         kuṣṭhāni vāyuḥ sarujaḥ śopho yaś caikadeśajaḥ |
                        <caesura/>
                         pālyāmayāḥ ślīpadāni viṣajuṣṭaṃ ca śoṇitam || </l>

                    <l xml:id="SS.1.25.14">

                         arbudāni visarpāś ca granthayaś cāditas tu ye |
                        <caesura/>
                         trayas trayaś copadaṃśāḥ stanarogā vidārikā || </l>

                    <l xml:id="SS.1.25.15">

                         suṣiro galaśālūkaṃ kaṇṭakāḥ kṛmidantakaḥ |
                        <caesura/>
                         dantaveṣṭaḥ sopakuśaḥ śītādo dantapuppuṭaḥ || </l>

                    <l xml:id="SS.1.25.16">

                         pittāsṛkkaphajāś cauṣṭhyāḥ kṣudrarogāś ca bhūyaśaḥ |
                        <caesura/>
                         sīvyā medaḥsamutthāś ca bhinnāḥ sulikhitā gadāḥ || </l>

                    <l xml:id="SS.1.25.17">

                         sadyovraṇāś ca ye caiva calasandhivyapāśritāḥ |
                        <caesura/>
                         na kṣārāgniviṣair juṣṭā na ca mārutavāhinaḥ || </l>

                    <l xml:id="SS.1.25.18">

                         nāntarlohitaśalyāś ca teṣu samyagviśodhanam |
                        <caesura/>
                         pāṃśuromanakhādīni calamasthi bhavec ca yat || </l>

                    <l xml:id="SS.1.25.19">

                         ahṛtāni yato 'mūni pācayeyurbhṛśaṃ vraṇam |
                        <caesura/>
                         rujaś ca vividhāḥ kuryus tasmād etān viśodhayet || </l>

                    <l xml:id="SS.1.25.20">

                         tato vraṇaṃ samunnamya sthāpayitvā yathāsthitam |
                        <caesura/>
                         sīvyet sūkṣmeṇa sūtreṇa valkenāśmantakasya vā || </l>

                    <l xml:id="SS.1.25.21">

                         śaṇajakṣaumasūtrābhyāṃ snāyvā bālena vā punaḥ |
                        <caesura/>
                         mūrvāguḍūcītānair vā sīvyed vellitakaṃ śanaiḥ || </l>

                    <l xml:id="SS.1.25.22">

                         sīvyed gophaṇikāṃ vā'pi sīvyed vā tunnasevanīm |
                        <caesura/>
                         ṛjugranthim atho vā'pi yathāyogam athāpi vā || </l>

                    <l xml:id="SS.1.25.23">

                         deśe 'lpamāṃse sandhau ca sūcī vṛttāṅguladvayam |
                        <caesura/>
                         āyatā tryaṅgulā tryasrā māṃsale vā'pi pūjitā || </l>

                    <l xml:id="SS.1.25.24">

                         dhanurvakrā hitā marmaphalakośodaropari |
                        <caesura/>
                         ity etās trividhāḥ sūcīs tīkṣṇāgrāḥ susamāhitāḥ || </l>

                    <l xml:id="SS.1.25.25">

                         kārayen mālatīpuṣpavṛntāgraparimaṇḍalāḥ |
                        <caesura/>
                         nātidūre nikṛṣṭe vā sūcīṃ karmaṇi pātayet || </l>

                    <l xml:id="SS.1.25.26">

                         dūrādrujo vraṇauṣṭhasya sannikṛṣṭe 'valuñcanam ||</l>

                    <l xml:id="SS.1.25.27">

                         atha kṣaumapicucchannaṃ susyūtaṃ pratisārayet |
                        <caesura/>
                         priyaṅgvañjanayaṣṭyāhvarodhracūrnaiḥ samantataḥ || </l>

                    <l xml:id="SS.1.25.28">

                         śallakīphalacūrnṇair vā kṣaumadhyāmena vā punaḥ |
                        <caesura/>
                         tato vraṇaṃ yathāyogaṃ baddhvācārikam ādiśet || </l>

                    <l xml:id="SS.1.25.29">

                         etad aṣṭavidhaṃ karma samāsena prakīrtitam |
                        <caesura/>
                         cikitsiteṣu kārtsnyena vistaras tasya vakṣyate || </l>

                    <l xml:id="SS.1.25.30">

                         hīnātiriktaṃ tiryak ca gātracchedanam ātmanaḥ |
                        <caesura/>
                         etāś catasro 'ṣṭavidhe karmaṇi vyāpadaḥ smṛtāḥ | </l>

                    <l xml:id="SS.1.25.31">

                         ajñānalobhāhitavākyayoga
                        <caesura/>
                         bhayapramohair aparaiś ca bhāvaiḥ |
                        <caesura/>
                         yadā prayuñjīta bhiṣak kuśastraṃ
                        <caesura/>
                         tadā sa śeṣān kurute vikārān || </l>

                    <l xml:id="SS.1.25.32">

                         taṃ kṣāraśastrāgnibhir auṣadhaiś ca
                        <caesura/>
                         bhūyo 'bhiyuñjānam ayuktiyuktam |
                        <caesura/>
                         jijīviṣur dūrata eva vaidyaṃ
                        <caesura/>
                         vivarjayed ugraviṣāhitulyam || </l>

                    <l xml:id="SS.1.25.33">

                         tad eva yuktaṃ tv atimarmasandhīn
                        <caesura/>
                         hiṃsyāt sirāḥ snāyum athāsthi caiva |
                        <caesura/>
                         mūrkhaprayuktaṃ puruṣaṃ kṣaṇena
                        <caesura/>
                         prāṇair viyuñjyādathavā kathaṃcit || </l>

                    <l xml:id="SS.1.25.34">

                         bhramaḥ pralāpaḥ patanaṃ pramoho
                        <caesura/>
                         viceṣṭanaṃ saṃlayanoṣṇate ca |
                        <caesura/>
                         srastāṅgatā mūrcchanam ūrdhvavāta
                        <caesura/>
                         s tīvrā rujo vātakṛtāś ca tās tāḥ || </l>

                    <l xml:id="SS.1.25.35">

                         māṃsodakābhaṃ rudhiraṃ ca gacchet
                        <caesura/>
                         sarvendriyārthoparamas tathaiva |
                        <caesura/>
                         daśārdhasaṃkhyeṣv api hi kṣateṣu sāmānyato marmasu liṅgam uktam || </l>

                    <l xml:id="SS.1.25.36">

                         surendragopapratimaṃ prabhūtaṃ
                        <caesura/>
                         raktaṃ sraved vai kṣatataś ca vāyuḥ |
                        <caesura/>
                         karoti rogān vividhān yathoktāṃś
                        <caesura/>
                         chinnāsu bhinnāsv athavā sirāsu || </l>

                    <l xml:id="SS.1.25.37">

                         kaubjyaṃ śarīrāvayavāvasādaḥ
                        <caesura/>
                         kriyāsv aśaktis tumulā rujaś ca |
                        <caesura/>
                         cirād vraṇo rohati yasya cāpi
                        <caesura/>
                         taṃ snāyuviddhaṃ manujaṃ vyavasyet || </l>

                    <l xml:id="SS.1.25.38">

                         śophātivṛddhis tumulā rujaś ca
                        <caesura/>
                         balakṣayaḥ parvasu bhedaśophau |
                        <caesura/>
                         kṣateṣu sandhiṣv acalācaleṣu syāt
                        <caesura/>
                         sandhikarmoparatiś ca liṅgam || </l>

                    <l xml:id="SS.1.25.39">

                         ghorā rujo yasya niśādineṣu
                        <caesura/>
                         sarvāsv avasthāsu na śāntir asti |
                        <caesura/>
                         tṛṣṇā'ṅgasādau śvayathuś ca rukṣaḥ
                        <caesura/>
                         tam asthividdhaṃ manujaṃ vyavasyet || </l>

                    <l xml:id="SS.1.25.40">

                         yathāsvam etāni vibhāvayeyur
                        <caesura/>
                         liṅgāni marmasv abhitāḍiteṣu |
                        <caesura/>
                         sparśaṃ na jānāti vipāṇḍuvarṇo
                        <caesura/>
                         yo māṃsamarmaṇy abhitāḍitaḥ syāt || </l>

                    <l xml:id="SS.1.25.41">

                         ātmānamevātha jaghanyakārī śastreṇa yo hanti hi karma kurvan |
                        <caesura/>
                         tamātmāvānātmahanaṃ kuvaidyaṃ vivarjayed āyurabhīpsamānaḥ || </l>

                    <l xml:id="SS.1.25.42">

                         tiryakpraṇihite śastre doṣāḥ purvamudāhṛtāḥ |
                        <caesura/>
                         tasmāt pariharan doṣān kuruyācchastranipātanam || </l>

                    <l xml:id="SS.1.25.43">

                         mātaraṃ pitaraṃ putrān bāndhavānapi cāturaḥ |
                        <caesura/>
                         apyetānabhiśaṅketa vaidye viśvāsameti ca || </l>

                    <l xml:id="SS.1.25.44">

                         visṛjatyātmanā+ātmānaṃ na cainaṃ pariśaṅkate |
                        <caesura/>
                         tasmāt putravadevainaṃ pālayed āturaṃ bhiṣak || </l>

                    <l xml:id="SS.1.25.45">

                         dharmārthau kīrtim ity arthaṃ satāṃ grahaṇam uttamam |
                        <caesura/>
                         prāpnuyāt svargavāsaṃ ca hitamārabhya karmaṇā || </l>

                    <l xml:id="SS.1.25.46">

                         karmaṇā kaścidekena dvābhyāṃ kaścittribhis tathā |
                        <caesura/>
                         vikāraḥ sādhyate kaścic caturbhir api karmabhiḥ || </l>
                    <p ana="trailer">iti suśrutasaṃhitāyāṃ sūtrasthāne 'ṣṭavidhaśastrakarmaṇyo nāma
                        pañcaviṃśo 'dhyāyaḥ || </p>
                </div>



                <div n="26" type="adhyāya">
                    <head> ṣaḍviṃśatitamo 'dhyāyaḥ |</head>

                    <l xml:id="SS.1.26.1">

                         athātaḥ pranaṣṭaśalyavijñānīyam adhyāyaṃ vyākhyāsyāmaḥ || </l>

                    <l xml:id="SS.1.26.2">

                         yathovāca bhagavān dhanvantiriḥ || </l>

                    <l xml:id="SS.1.26.3">

                         śala śvala āśugamane dhātuḥ tasya śalyam iti rūpam || </l>

                    <l xml:id="SS.1.26.4">

                         tad dvividhaṃ śārīram āgantukaṃ ca || </l>

                    <l xml:id="SS.1.26.5">

                         sarvaśarīrābādhakaraṃ śalyaṃ tadihopadiśyata ity ataḥ śalyaśāstram || </l>

                    <l xml:id="SS.1.26.6">

                         tatra śārīraṃ romanakhādi dhātavo 'nnamalā doṣāś ca duṣṭāḥ āgantv api
                        śārīraśalyavyatirekeṇa yāvanto bhāvā duḥkham utpādayanti || </l>

                    <l xml:id="SS.1.26.7">

                         adhikāro hi lohaveṇuvṛkṣatṛṇaśṛṅgāsthimayeṣu tatrāpi viśeṣato loheṣveva
                        viśasanārthopapannatvāllohasya lohānām api durvāratvād aṇumukhatvād
                        dūraprayojanakaratvāc ca śara evādhikṛtaḥ | sa dvividhaḥ karṇī ślakṣṇaś ca
                        prāyeṇa vividhavṛkṣapatrapuṣpaphalatulyākṛtayo vyākhyātā
                        vyālamṛgapakṣivaktrasadṛśāś ca || </l>

                    <l xml:id="SS.1.26.8">

                         sarvaśalyānāṃ tu mahatāmaṇūnāṃ vā pañcavidho gativiśeṣa ūrdhvam adho
                        'rvācīnas tiryag ṛjur iti || </l>

                    <l xml:id="SS.1.26.9-10">

                         tāni vegakṣayāt pratighātād vā tvagādiṣu vraṇavastuṣv avatiṣṭhante
                        dhamanīsroto 'sthivivarapeśīprabhṛtiṣu vā śarīrapradeśeṣu || <label>1931 ed.
                            1.26.10</label> tatra śalyalakṣaṇam ucyamānam upadhāraya | tat tu
                        dvividhaṃ sāmānyaṃ vaiśeṣikaṃ ca | śyāvaṃ piḍakācitaṃ śophavedanāvantaṃ
                        muhurmuhuḥ śoṇitāsrāviṇaṃ budbudavad unnataṃ mṛdumāṃsaṃ ca vraṇaṃ jānīyāt
                        saśalyo 'yam iti | sāmānyam etal lakṣaṇam uktam | vaiśeṣikaṃ tu tvaggate
                        vivarṇaḥ śopho bhavaty āyataḥ kaṭhinaś ca māṃsagate śophābhivṛddhiḥ
                        śalyamārgān upasaṃrohaḥ pīḍanāsahiṣṇutā coṣapākau ca peśyantarasthe 'py etad
                        eva coṣaśophavarjaṃ sirāgate sirādhmānam sirāśūlaṃ sirāśophaś ca snāyugate
                        snāyujālotkṣepaṇaṃ saṃrambhaś cogrā ruk ca srotogate srotasāṃ
                        svakarmaguṇahāniḥ; dhamanīsthe saphenaṃ raktam īrayann anilaḥ saśabdo
                        nirgacchaty aṅgamardaḥ pipāsā hṛllāsaś ca asthigate
                        vividhavedanāprādurbhāvaḥ śophaś ca asthivivaragate 'sthipūrṇatā'sthitodaḥ
                        saṃharṣo balavāṃś ca sandhigate 'sthivacceṣṭoparamaś ca koṣṭhagata
                        āṭopānāhau mūtrapurīṣāhāradarśanaṃ ca vraṇamukhāt marmagate marmaviddhāvac
                        ceṣṭate | sūkṣmagatiṣu śalyeṣv etāny eva lakṣaṇāny aspaṣṭāni bhavanti || </l>

                    <l xml:id="SS.1.26.11">

                         mahānty alpāni vā śuddhadehānām anulomasanniviṣṭāni rohanti viśeṣataḥ
                        kaṇṭhasrotaḥsirātvakpeśyasthivivareṣu doṣaprakopavyāyāmābhighātājīrṇebhyaḥ
                        pracalitāni punarbādhante || </l>

                    <l xml:id="SS.1.26.12">

                         tatra tvakpranaṣṭe snigdhasvinnāyāṃ mṛnmāṣayavagodhūmagomayamṛditāyāṃ tvaci
                        yatra saṃrambho vedanā vā bhavati tatra śalyaṃ vijānīyāt
                        styānaghṛtamṛccandanakalkair vā pradigdhāyāṃ śalyoṣmaṇā+āśu visarati ghṛtam
                        upaśuṣyati vā lepo yatra tatra śalyaṃ vijānīyāt māṃsapranaṣṭe
                        snehasvedādibhiḥ kriyāviśeṣair aviruddair āturam upapādayet karśitasya tu
                        śithilībhūtam anavabaddhaṃ kṣubhyamāṇaṃ yatra saṃrambhaṃ vedanāṃ vā janayati
                        tatra śalyaṃ vijānīyāt koṣṭhāsthisandhipeśīvivareṣv avasthitam evam eva
                        parīkṣeta sirādhamanīsrotaḥsnāyupranaṣṭe khaṇḍacakrasaṃyukte yāne vyādhitam
                        āropyāśu viṣame 'dhvani yāyād yatra saṃrambho vedanā vā bhavati tatra śalyaṃ
                        jānīyāt asthipranaṣṭe snehasvedopapannānyasthīni bandhanapīḍanābhyāṃ bhṛśam
                        upācared yatra saṃrambho vedanā vā bhavati tatra śalyaṃ jānīyāt
                        sandhipranaṣṭe snehasvedopapannān sandhīn prasaraṇākuñcanabandhanapīḍanair
                        bhṛśam upācaret yatra saṃrambho vedanā vā bhavati tatra śalyaṃ vijānīyāt
                        marmapranaṣṭe tv ananyabhāvān marmaṇām uktaṃ parīkṣaṇaṃ bhavati || </l>

                    <l xml:id="SS.1.26.13">

                         sāmānyalakṣaṇam api ca
                        hastiskandhāśvapṛṣṭhaparvatadrumārohaṇadhanurvyāyāmadrutayānaniyuddhādhvagamanalaṅghanaprataraṇaplavanavyāyāmair
                        jṛmbhodgārakāsakṣavathuṣṭhīvanahasanaprāṇāyāmair
                        vātamūtrapurīṣaśukrotsargair vā yatra saṃrambho vedanā vā bhavati tatra
                        śalyaṃ jānīyāt || </l>

                    <l xml:id="SS.1.26.14">

                         bhavanti cātra |
                        <caesura/>
                         yasmiṃs todādayo deśo suptatā gurutā'pi ca |
                        <caesura/>
                         ghaṭṭate bahuśo yatra srūyate tudyate 'pi ca || </l>

                    <l xml:id="SS.1.26.15">

                         āturaś cāpi yaṃ deśam abhīkṣṇaṃ parirakṣati |
                        <caesura/>
                         saṃvāhyamāno bahuśas tatra śalyaṃ vinirdiśet || </l>

                    <l xml:id="SS.1.26.16">

                         alpābādham aśūnaṃ ca nīrujaṃ nirupadravam |
                        <caesura/>
                         prasannaṃ mṛduparyantaṃ nirāghaṭṭamanunnatam || </l>

                    <l xml:id="SS.1.26.17">

                         eṣaṇyā sarvato dṛṣṭvā yathāmārgaṃ cikitsakaḥ |
                        <caesura/>
                         prasārākuñcanān nūnaṃ niḥśalyam iti nirdiśet || </l>

                    <l xml:id="SS.1.26.18">

                         asthyātmakaṃ bhajyate tu śalyamantaś ca śīryate |
                        <caesura/>
                         prāyo nirbhujyate śārṅgam āyasaṃ ceti niścayaḥ || </l>

                    <l xml:id="SS.1.26.19">

                         vārkṣavaiṇavatārṇāni nirhrayante tu no yadi |
                        <caesura/>
                         pacanti raktaṃ māṃsaṃ ca kṣipram etāni dehinām || </l>

                    <l xml:id="SS.1.26.20">

                         kānakaṃ rājataṃ tāmraṃ raitikaṃ trapusīsakam |
                        <caesura/>
                         cirasthānād vilīyante pittatejaḥpratāpanāt || </l>

                    <l xml:id="SS.1.26.21">

                         svabhāvaśītā mṛdavo ye cānye 'pīdṛśā matāḥ |
                        <caesura/>
                         dravībhūtāḥ śarīre 'sminn ekatvaṃ yānti dhātubhiḥ || </l>

                    <l xml:id="SS.1.26.22">

                         viṣāṇadantakeśāsthiveṇudārūpalāni tu |
                        <caesura/>
                         śalyāni na viśīryante śarīre mṛnmayāni ca || </l>

                    <l xml:id="SS.1.26.23">

                         dvividhaṃ pañcagatimattvagādivraṇavastuṣu |
                        <caesura/>
                         viśliṣṭaṃ vetti yaḥ śalyaṃ sa rājñaḥ kartum arhati || </l>
                    <p ana="trailer">iti suśrtasaṃhitāyāṃ sūtrasthāne pranaṣṭaśalyavijñānīyo nāma
                        ṣaḍviṃśatitamo 'dhyāyaḥ || </p>
                </div>
                <div n="27" type="adhyāya">
                    <head> saptaviṃśatitamo 'dhyāyaḥ |</head>

                    <l xml:id="SS.1.27.1">

                         athātaḥ śalyāpanayanīyam adhyāyaṃ vyākhyāsyāmaḥ || </l>

                    <l xml:id="SS.1.27.2">

                         yathovāca bhagavān dhanvantariḥ || </l>

                    <l xml:id="SS.1.27.3">

                         śalyaṃ dvividhamavabaddhamanavabaddhaṃ ca || </l>

                    <l xml:id="SS.1.27.4">

                         tatra samāsenānavabaddhaśalyoddharaṇārthaṃ pañcadaśa hetūn vakṣyāmaḥ | tad
                        yathā svabhāvaḥ pācanaṃ bhedanaṃ dāraṇaṃ pīḍanaṃ pramārjanaṃ nirdhmāpanaṃ
                        vamanaṃ virecanaṃ prakṣālanaṃ pratimarśaḥ pravāhaṇaṃ ācūṣaṇaṃ ayaskānto
                        harṣaś ceti || </l>

                    <l xml:id="SS.1.27.5">

                         tatrāśrukṣavathūdgārakāsamūtrapurīṣānilaiḥ svabhāvabalapravṛttair
                        nayanādibhyaḥ patati māṃsāvagāḍhaṃ śalyamavidahyamānaṃ pācayitvā
                        prakothā(ā.pā)ttasya pūyaśoṇitavegād gauravād vā patati | pakvamabhidyamānaṃ
                        bhedayed dārayed vā | bhinnamanirasyamānaṃ pīḍanīyaiḥ pīḍayet pāṇibhir vā |
                        aṇūny akṣaśalyāni pariṣecanādhmāpanair bālavastrapāṇibhiḥ pramārjayet |
                        āhāraśeṣaśleṣmahīnāṇuśalyāni śvasanotkāsanapradhamanair nirdhamet |
                        annaśalyāni vamanāṅgulipratimarśaprabhṛtibhiḥ | virecanaiḥ pakvāśayagatāni |
                        vraṇadoṣāśayagatāni prakṣālanaiḥ | vātamūtrapurīṣagarbhasaṅgeṣu
                        pravāhaṇamuktaṃ | mārutodakasaviṣarudhiraduṣṭastanyeṣv ācūṣaṇam āsyena
                        viṣāṇair vā | anulomam anavabaddham akarṇam analpavraṇamukham ayaskāntena |
                        hṛdy avasthitam anekakāraṇotpannaṃ śokaśalyaṃ harṣeṇeti || </l>

                    <l xml:id="SS.1.27.6">

                         sarvaśalyānāṃ tu mahatām aṇūnāṃ vā dvāv evāharaṇahetū bhavataḥ pratilomo
                        'nulomaś ca || </l>

                    <l xml:id="SS.1.27.7-8">

                         tatra pratilomamarvācīnamānayet anulomaṃ parācīnam || <label>1931 ed.
                            1.27.8</label> uttuṇḍitaṃ chitvā nirghātayecchedanīyamukham || </l>

                    <l xml:id="SS.1.27.9">

                         chedanīyamukhānyapi kukṣivakṣaḥkakṣāvaṃkṣaṇaparśukāntarapatitāni ca
                        hastaśakyaṃ yathāmārgeṇa hastenaivāpahartuṃ prayateta || </l>

                    <l xml:id="SS.1.27.10">

                         hastenāpahartum aśakyaṃ viśasya śastreṇa yantreṇāpaharet || </l>

                    <l xml:id="SS.1.27.11">

                         bhavati cātra |
                        <caesura/>
                         śītalena jalenainaṃ mūrcchantam avasecayet |
                        <caesura/>
                         saṃrakṣedasya marmāṇi muhur āśvāsayec ca tam || </l>

                    <l xml:id="SS.1.27.12">

                         tataḥ śalyam uddhṛtya nirlohitaṃ vraṇaṃ kṛtvā svedārham
                        agnighṛtaprabhṛtibhiḥ saṃsvedya vidahya pradihya sarpirmadhubhyāṃ
                        baddhvā+ācārikam upadiśet | (? sirāsnāyuvilagnaṃ śalākādibhir vimocyāpanayet
                        śvayathugrastavāraṅgaṃ samavapīḍya śvayathuṃ durbalavāraṅgaṃ kuśādibhir
                        baddhvā |) </l>

                    <l xml:id="SS.1.27.13">

                         hṛdayamabhito vartamānaṃ śalyaṃ śītajalādibhir udvejitasyāpahared
                        yathāmārgaṃ durupaharam anyato 'pabādhyamānaṃ pāṭayitvoddharet || </l>

                    <l xml:id="SS.1.27.14">

                         asthivivarapraviṣṭam asthividaṣṭaṃ vā'vagṛhya pādābhyāṃ yantreṇāpaharet
                        aśakyamevaṃ vā balavadbhiḥ suparigṛhītasya yantreṇa grāhayitvā śalyavāraṅgaṃ
                        pravibhujya dhanurguṇair baddhaikataś cāsya pañcāṅgyām upasaṃyatasyāśvasya
                        vaktrakavike badhnīyāt athainaṃ kaśayā tāḍayed yathonnamayan śiro vegena
                        śalyam uddharati dṛḍhāṃ vā vṛkṣaśākhām avanamya tasyāṃ pūrvavad
                        baddhvoddharet || </l>

                    <l xml:id="SS.1.27.15">

                         adeśottuṇḍitamaṣṭhīlāśmamudgarāṇāmnyatamasya prahāreṇa vicālya yathāmārgam
                        eva yantreṇa || </l>

                    <l xml:id="SS.1.27.16">

                         (? yantreṇa ) vimṛditakarṇāni karṇavantyanābādhakaradeśottuṇḍitāni
                        purastādeva || </l>

                    <l xml:id="SS.1.27.17">

                         jātuṣe kaṇṭhāsakte kaṇṭhe nāḍīṃ praveśyāgnitaptāṃ ca śalākāṃ tayā 'vagṛhya
                        śītābhir adbhiḥ pariṣicya sthirībhūtām uddharet || </l>

                    <l xml:id="SS.1.27.18-21">

                         ajātuṣaṃ jatumadhūcchiṣṭapraliptayā śalākayā pūrvakalpenetyeke ||
                            <label>1931 ed. 1.27.19</label> asthiśalyamanyadvā
                        tiryakkaṇṭhāsaktamavekṣya keśoṇḍukaṃ dṛḍhaikasūtrabaddhaṃ dravabhaktopahitaṃ
                        pāyayed ākaṇṭhāt pūrṇakoṣṭhaṃ ca vāmayet vamataś ca śalyaikadeśasaktaṃ
                        jñātvā sūtraṃ sahasā tvākṣipet mṛdunā vā dantadhāvanakūrcakenāpaharet
                        praṇudedvā'ntaḥ | kṣatakaṇṭhāya ca madhusarpiṣī leḍhuṃ
                        prayacchettriphalācūrṇaṃ vā madhuśarkarāvimiśram || <label>1931 ed.
                            1.27.20</label> udakapūrṇodaramavākśirasamavapīḍayed dhunīyādvāmayed vā
                        bhasmarāśau vā nikhanedāmukhāt || <label>1931 ed. 1.27.21</label> grāsaśalye
                        tu kaṇṭhāsakte niḥśaṅkamanavabuddhaṃ skandhe muṣṭinā'bhihanyāt snehaṃ madyaṃ
                        pānīyaṃ vā pāyayet || </l>

                    <l xml:id="SS.1.27.22">

                         bāhurajjulatāpāśaiḥ kaṇṭhapīḍanādvāyuḥ prakupitaḥ śleṣmāṇaṃ kopayitvā sroto
                        niruṇaddhi lālāsrāvaṃ phenāgamanaṃ saṃjñānāśaṃ cāpādayati tamabhyajya
                        saṃsvedya śirovirecanaṃ tasmai tīkṣṇaṃ dadyādrasaṃ ca vātaghnaṃ vidadhyād
                        iti || </l>

                    <l xml:id="SS.1.27.23">

                         bhavanti cātra |
                        <caesura/>
                         śalyākṛtiviśeṣāṃś ca sthānānyāvekṣya buddhimān |
                        <caesura/>
                         tathā yantrapṛthaktvaṃ ca samyak śalyamathāharet || </l>

                    <l xml:id="SS.1.27.24">

                         karṇavanti tu śalyāni duḥkhāhāryāṇi yāni ca |
                        <caesura/>
                         ādadīta bhiṣak tasmāt tāni yuktyā samāhitaḥ || </l>

                    <l xml:id="SS.1.27.25">

                         etair upāyaiḥ śalyaṃ tu naiva niryātyate yadi |
                        <caesura/>
                         matyā nipuṇayā vaidyo yantrayogaiś ca nirharet || </l>

                    <l xml:id="SS.1.27.26">

                         śothapākau rujaś cogrāḥ kuryāc chalyam anirhṛtam |
                        <caesura/>
                         vaikalyaṃ maraṇaṃ cā'pi tasmād yatnād vinirharet || </l>
                    <p ana="trailer">iti suśrutasaṃhitāyāṃ sūtrasthāne śalyāpanayanīyo nāma
                        saptaviṃśatitamo 'dhyāyaḥ || </p>
                </div>
                <div n="28" type="adhyāya">
                    <head>aṣṭāviṃśatitamo 'dhyāyaḥ |</head>

                    <l xml:id="SS.1.28.1">

                         athāto viparītāviparītavraṇavijñānīyam adhyāyaṃ vyākhyāsyāmaḥ || </l>

                    <l xml:id="SS.1.28.2">

                         yathovāca bhagavān dhanvantariḥ || </l>

                    <l xml:id="SS.1.28.3">

                         phalāgnijalavṛṣṭīnāṃ puṣpadhūmāmbudā yathā |
                        <caesura/>
                         khyāpayanti bhaviṣyatvaṃ tathā riṣṭāni pañcatām || </l>

                    <l xml:id="SS.1.28.4">

                         tāni saukṣmyāt pramādād vā tathaivāśu vyatikramāt |
                        <caesura/>
                         gṛhyante nodgatāny ajñair mumūrṣor na tv asaṃbhavāt || </l>

                    <l xml:id="SS.1.28.5">

                         dhruvaṃ tu maraṇaṃ riṣṭe brāhmaṇais tat kilāmalaiḥ |
                        <caesura/>
                         rasāyanatapojapyatatparair vā nivāryate || </l>

                    <l xml:id="SS.1.28.6">

                         nakṣatrapīḍā bahudhā yathā kālād vipacyate |
                        <caesura/>
                         tathaivāriṣṭapākaṃ ca bruvate bahavo janāḥ || </l>

                    <l xml:id="SS.1.28.7">

                         asiddhim āpnuyāl loke pratikurvan gatāyuṣaḥ |
                        <caesura/>
                         ato 'riṣṭani yatnena lakṣayet kuśalo bhiṣak || </l>

                    <l xml:id="SS.1.28.8">

                         gandhavarṇarasādīnāṃ viśeṣāṇāṃ svabhāvataḥ |
                        <caesura/>
                         vaikṛtaṃ yat tad ācaṣṭe vraṇinaḥ pakvalakṣaṇam || </l>

                    <l xml:id="SS.1.28.9">

                         kaṭus tīkṣṇaś ca visraś ca gandhas tu pavanādibhiḥ |
                        <caesura/>
                         lohagandhis tu raktena vyāmiśraḥ sānnipātikaḥ || </l>

                    <l xml:id="SS.1.28.10">

                         lājātasītailasamāḥ kiṃcidvisrāś ca gandhataḥ |
                        <caesura/>
                         jñeyāḥ prakṛtigandhāḥ syur ato 'nyad gandhavaikṛtam || </l>

                    <l xml:id="SS.1.28.11">

                         madhyāgurvājyasumanaḥpadmacandanacampakaiḥ |
                        <caesura/>
                         sagandhā divyagandhāś ca mumūrṣūṇāṃ vraṇāḥ smṛtāḥ || </l>

                    <l xml:id="SS.1.28.12">

                         śvavājimūṣikadhvāṅkṣapūtivallūramatkuṇaiḥ |
                        <caesura/>
                         sagandhāḥ paṅkagandhāś ca bhūmigandhāś ca garhitāḥ || </l>

                    <l xml:id="SS.1.28.13">

                         dhyāmakuṅkumakaṅkuṣṭhasavarṇāḥ pittakopataḥ |
                        <caesura/>
                         na dahyante na cūṣyante bhiṣak tān parivarjayet || </l>

                    <l xml:id="SS.1.28.14">

                         kaṇḍūmantaḥ sthirāḥ śvetāḥ snigdhāḥ kaphanimittataḥ |
                        <caesura/>
                         dūyante vā'pi dahyante bhiṣak tān parivarjayet || </l>

                    <l xml:id="SS.1.28.15">

                         kṛṣṇās tu ye tanusrāvā vātajā marmatāpinaḥ |
                        <caesura/>
                         svalpām api na kurvanti rujaṃ tān parivarjayet || </l>

                    <l xml:id="SS.1.28.16">

                         kṣveḍanti ghurghurāyante jvalantīva ca ye vraṇāḥ |
                        <caesura/>
                         tvaṅmāṃsasthāś ca pavanaṃ saśabdaṃ visṛjanti ye || </l>

                    <l xml:id="SS.1.28.17">

                         ye ca marmasvasaṃbhūtā bhavanty atyarthavedanāḥ |
                        <caesura/>
                         dahyante cāntaratyarthaṃ bahiḥ śītāś ca ye vraṇāḥ || </l>

                    <l xml:id="SS.1.28.18">

                         dahyante bahir atyarthaṃ bhavanty antaś ca śītalāḥ |
                        <caesura/>
                         śaktidhvajarathā kuntavājivāraṇagovṛṣāḥ || </l>

                    <l xml:id="SS.1.28.19">

                         yeṣu cāpy avabhāseran prāsādākṛtayas tathā |
                        <caesura/>
                         cūrṇāvakīrṇā iva ye bhānti vā na ca cūrṇitāḥ || </l>

                    <l xml:id="SS.1.28.20">

                         prāṇamāṃsakṣayaśvāsakāsārocakapīḍitāḥ |
                        <caesura/>
                         pravṛddhapūyarudhirā vraṇā yeṣāṃ ca marmasu || </l>

                    <l xml:id="SS.1.28.21">

                         kriyābhiḥ samyag ārabdhā na sidhyanti ca ye vraṇāḥ |
                        <caesura/>
                         varjayet tān bhiṣak prājñaḥ saṃrakṣannātmano yaśaḥ || </l>
                    <p ana="trailer">iti suśrutasaṃhitāyāṃ sūtrasthāne
                        viparītāviparītavraṇavijñānīyo nāmāṣṭaviṃśatitamo 'dhyāyaḥ || </p>
                </div>


                <div n="29" type="adhyāya">
                    <head> ekonatriṃśattamo 'dhyāyaḥ |</head>

                    <l xml:id="SS.1.29.1">

                         athāto viparītāviparītasvapnanidarśanīyam adhyāyaṃ vyākhyāsyāmaḥ || </l>

                    <l xml:id="SS.1.29.2">

                         yathovāca bhagavān dhanvantariḥ || </l>

                    <l xml:id="SS.1.29.3">

                         dūtadarśanasaṃbhāṣā veṣāś ceṣṭitam eva ca |
                        <caesura/>
                         ṛkṣaṃ velā tithiś caiva nimittaṃ śakuno 'nilaḥ || </l>

                    <l xml:id="SS.1.29.4">

                         deśo vaidyasya vāgdehamanasāṃ ca viceṣṭitam |
                        <caesura/>
                         kathayanty āturagataṃ śubhaṃ vā yadi vā'śubham || </l>

                    <l xml:id="SS.1.29.5">

                         pākhaṇḍāśramavarṇānāṃ sapakṣāḥ karmasiddhaye |
                        <caesura/>
                         ta eva viparītāḥ syur dūtāḥ karmavipattaye || </l>

                    <l xml:id="SS.1.29.6">

                         napuṃsakaṃ strī bahavo naikakāryā asūyakāḥ |
                        <caesura/>
                         gardabhoṣṭrarathaprāptāḥ prāptā vā syuḥ paramparāḥ || </l>

                    <l xml:id="SS.1.29.7">

                         vaidyaṃ ya upasarpanti dūtāste cāpi garhitāḥ |
                        <caesura/>
                         pāśadaṇḍāyudhadharāḥ pāṇḍuretaravāsasaḥ || </l>

                    <l xml:id="SS.1.29.8">

                         ārdrajīrṇāpasavyaikamalinoddhvastavāsasaḥ |
                        <caesura/>
                         nyūnādhikāṅgā udvignā vikṛtā raudrarūpiṇaḥ || </l>

                    <l xml:id="SS.1.29.9">

                         rūkṣaniṣṭhuravādāś cāpy amāṅgalyābhidhāyinaḥ |
                        <caesura/>
                         chindantas tṛṇakāṣṭhāni spṛśanto nāsikāṃ stanam || </l>

                    <l xml:id="SS.1.29.10">

                         vastrāntānāmikākeśanakharomadaśāspṛśaḥ |
                        <caesura/>
                         srotovarodhahṛdgaṇḍamūrdhoraḥkukṣipāṇayaḥ || </l>

                    <l xml:id="SS.1.29.11">

                         kapālopalabhasmāsthituṣāṅgārakarāś ca ye |
                        <caesura/>
                         vilikhanto mahīṃ kiṃcin muñcanto loṣṭabhedinaḥ || </l>

                    <l xml:id="SS.1.29.12">

                         tailakardamadigdhāṅgā raktasraganulepanāḥ |
                        <caesura/>
                         phalaṃ pakvam asāraṃ vā gṛhītvā'nyac ca tadvidham || </l>

                    <l xml:id="SS.1.29.13">

                         nakhair nakhāntaraṃ vā'pi kareṇa caraṇaṃ tathā |
                        <caesura/>
                         upānaccarmahastā vā vikṛtavyādhipīḍitāḥ || </l>

                    <l xml:id="SS.1.29.14">

                         vāmācārā rudantaś ca śvāsino vikṛtekṣaṇāḥ |
                        <caesura/>
                         yāmyāṃ diśaṃ prāñjalayo viṣamaikapade sthitāḥ || </l>

                    <l xml:id="SS.1.29.15">

                         vaidyaṃ ya upasarpanti dūtās te cāpi garhitāḥ |
                        <caesura/>
                         dakṣiṇābhimukhaṃ deśe tvaśucau vā hutāśanam | ^</l>

                    <l xml:id="SS.1.29.15ef">

                         jvalayantaṃ pacantaṃ vā krūrakarmaṇi codyatam || </l>

                    <l xml:id="SS.1.29.16">

                         nagnaṃ bhūmau śayānaṃ vā vegotsargeṣu vā'śucim |
                        <caesura/>
                         prakīrṇākeśam abhyaktaṃ svinnaṃ viklavam eva vā || </l>

                    <l xml:id="SS.1.29.17">

                         vaidyaṃ ya upasarpanti dūtās te cāpi garhitāḥ |
                        <caesura/>
                         vaidyasya paitrye daive vā kārye cotpātadarśane || </l>

                    <l xml:id="SS.1.29.18">

                         madhyāhne cārdharātre vā sandhyayoḥ kṛttikāsu ca |
                        <caesura/>
                         ārdrāśleṣāmaghāmūlapūrvāsu bharaṇīṣu ca || </l>

                    <l xml:id="SS.1.29.19">

                         caturthyāṃ vā navamyāṃ vā ṣaṣṭhyāṃ sandhidineṣu ca |
                        <caesura/>
                         vaidyaṃ ya upasarpanti dūtāste cāpi garhitāḥ || </l>

                    <l xml:id="SS.1.29.20">

                         svinnābhitaptā madhyāhne jvalanasya samīpataḥ |
                        <caesura/>
                         garhitāḥ pittarogeṣu dūtā vaidyamupāgatāḥ || </l>

                    <l xml:id="SS.1.29.21">

                         ta eva kapharogeṣu karmasiddhikarāḥ smṛtāḥ |
                        <caesura/>
                         etena śeṣaṃ vyākhyātaṃ buddhvā saṃvibhajet tu tat || </l>

                    <l xml:id="SS.1.29.22">

                         raktapittātisāreṣu prameheṣu tathaiva ca |
                        <caesura/>
                         praśasto jalarodheṣu dūtavaidyasamāgamaḥ || </l>

                    <l xml:id="SS.1.29.23">

                         vijñāyaivaṃ vibhāgaṃ tu śeṣaṃ budhyeta paṇḍitaḥ |
                        <caesura/>
                         śuklavāsāḥ śucir gauraḥ śyāmo vā priyadarśanaḥ || </l>

                    <l xml:id="SS.1.29.24">

                         svasyām jātau svagotro vā dūtaḥ kāryakaraḥ smṛtaḥ |
                        <caesura/>
                         goyānenāgatas tuṣṭaḥ pādābhyāṃ śubhaceṣṭitaḥ || </l>

                    <l xml:id="SS.1.29.25">

                         smṛtimān vidhikālajñaḥ svatantraḥ pratipattimān |
                        <caesura/>
                         alaṅkṛto maṅgalavān dūtaḥ kāryakaraḥ smṛtaḥ || </l>

                    <l xml:id="SS.1.29.26">

                         svasthaṃ prāṅmukham āsīnaṃ same deśe śucau śucim |
                        <caesura/>
                         upasarpati yo vaidyaṃ sa ca kāryakaraḥ smṛtaḥ || </l>

                    <l xml:id="SS.1.29.27">

                         māṃsodakumbhātapatravipravāraṇagovṛṣāḥ |
                        <caesura/>
                         śuklavarṇāś ca pūjyante prasthāne darśanaṃ gatāḥ || </l>

                    <l xml:id="SS.1.29.28">

                         strī putriṇī savatsā gaur vardhamānam alaṅkṛtā |
                        <caesura/>
                         kanyā matsyāḥ phalaṃ cāmaṃ svastikaṃ modakā dadhi || </l>

                    <l xml:id="SS.1.29.29">

                         hiraṇyākṣatapātraṃ vā ratnāni sumano nṛpaḥ |
                        <caesura/>
                         apraśānto 'nalo vājī haṃsaś cāṣaḥ śikhī tathā || </l>

                    <l xml:id="SS.1.29.30">

                         brahmadundubhijīmūtaśaṅkhaveṇurathasvanāḥ |
                        <caesura/>
                         siṃhagovṛṣanādāś ca hreṣitaṃ gajabṛṃhitam || </l>

                    <l xml:id="SS.1.29.31">

                         śastaṃ haṃsarutaṃ nṝṇāṃ kauśikaṃ caiva vāmataḥ |
                        <caesura/>
                         prasthāne yāyinaḥ śreṣṭhā vācaś ca hṛdayaṅgamāḥ || </l>

                    <l xml:id="SS.1.29.32">

                         patrapuṣpaphalopetān sakṣīrānnīrujo drumān |
                        <caesura/>
                         āśritā vā nabhoveśmadhvajatoraṇavedikāḥ || </l>

                    <l xml:id="SS.1.29.33">

                         dikṣu śāntāsu vaktāro madhuraṃ pṛṣṭhato 'nugāḥ |
                        <caesura/>
                         vāmā vā dakṣiṇā vā'pi śakunāḥ karmasiddhaye || </l>

                    <l xml:id="SS.1.29.34">

                         śuṣke 'śanihate 'patre vallīnaddhe sakaṇṭake |
                        <caesura/>
                         vṛkṣe 'thavā'śmabhasmāsthiviṭtuṣāṅgārapāṃśuṣu || </l>

                    <l xml:id="SS.1.29.35">

                         caityavalmīkaviṣamasthitā dīptakharasvarāḥ |
                        <caesura/>
                         purato dikṣu dīptāsu vaktāro nārthasādhakāḥ || </l>

                    <l xml:id="SS.1.29.36">

                         punnāmānaḥ khagā vāmāḥ strīsaṃjñā dakṣiṇāḥ śubhāḥ |
                        <caesura/>
                         dakṣiṇād vāmagamanaṃ praśastaṃ śvaśṛgālayoḥ | ^</l>

                    <l xml:id="SS.1.29.36ef">

                         vāmaṃ nakulacāṣāṇāṃ nobhayaṃ śaśasarpayoḥ || </l>

                    <l xml:id="SS.1.29.37">

                         bhāsakauśikayoś caiva na praśastaṃ kilobhayam |
                        <caesura/>
                         darśanaṃ vā rutaṃ cāpi na godhākṛkalāsayoḥ || </l>

                    <l xml:id="SS.1.29.38">

                         dūtair aniṣṭais tulyānāmaś castaṃ darśanaṃ nṛṇām |
                        <caesura/>
                         kulatthatilakārpāsatuṣapāṣāṇabhasmanām || </l>

                    <l xml:id="SS.1.29.39">

                         pātraṃ neṣṭaṃ tathā'ṅgāratailakardamapūritam |
                        <caesura/>
                         prasannetaramadyānāṃ pūrṇaṃ vā raktasarṣapaiḥ || </l>

                    <l xml:id="SS.1.29.40">

                         śavakāṣṭhapalāśānāṃ śuṣkāṇāṃ pathi saṅgamāḥ |
                        <caesura/>
                         neṣyante patitāntasthadīnāndharipavas tathā || </l>

                    <l xml:id="SS.1.29.41">

                         mṛduḥ śīto 'nukūlaś ca sugandhiś cānilaḥ śubhaḥ |
                        <caesura/>
                         kharoṣṇo 'niṣṭagandhaś ca pratilomaś ca garhitaḥ || </l>

                    <l xml:id="SS.1.29.42">

                         granthyarbudādiṣu sadā chedaśabdas tu pūjitaḥ |
                        <caesura/>
                         vidradhyudaragulmeṣu bhedaśabdas tathaiva ca || </l>

                    <l xml:id="SS.1.29.43">

                         raktapittātisāreṣu ruddhaśabdaḥ praśasyate |
                        <caesura/>
                         evaṃ vyādhiviśeṣeṇa nimittam upadhārayet || </l>

                    <l xml:id="SS.1.29.44">

                         tathaivākruṣṭahākaṣṭamākrandaruditasvanāḥ |
                        <caesura/>
                         chardyāṃ vātapurīṣāṇāṃ śabdo vai gardabhoṣṭrayoḥ || </l>

                    <l xml:id="SS.1.29.45">

                         pratiṣiddhaṃ tathā bhagnaṃ kṣutaṃ skhalitam āhatam |
                        <caesura/>
                         daurmanasyaṃ ca vaidyasya yātrāyāṃ na praśasyate || </l>

                    <l xml:id="SS.1.29.46">

                         praveśe 'py etad uddeśād avekṣyaṃ ca tathā+āture |
                        <caesura/>
                         pratidvāraṃ gṛhe vā'sya punaretanna gaṇyate || </l>

                    <l xml:id="SS.1.29.47">

                         keśabhasmāsthikāṣṭhāśmatuṣakārpāsakaṇṭakāḥ |
                        <caesura/>
                         khaṭvordhvapādā madyāpo vasā tailaṃ tilāstṛṇam || </l>

                    <l xml:id="SS.1.29.48">

                         napuṃsakavyaṅgabhagnanagnamuṇḍāsitāmbarāḥ |
                        <caesura/>
                         prasthāne vā praveśe vā neṣyante darśanaṃ gatāḥ || </l>

                    <l xml:id="SS.1.29.49">

                         bhāṇḍānāṃ saṃkarasthānāṃ sthānāt saṃcaraṇaṃ tathā |
                        <caesura/>
                         nikhātotpāṭanaṃ bhaṅgaḥ patanaṃ nirgamas tathā || </l>

                    <l xml:id="SS.1.29.50">

                         vaidyāsanāvasādo vā rogī vā syādadhomukhaḥ |
                        <caesura/>
                         vaidyaṃ saṃbhāṣamāṇo 'ṅgaṃ kuḍyamā staraṇāni vā || </l>

                    <l xml:id="SS.1.29.51">

                         pramṛjyādvā dhunīyād vā karau pṛṣṭhaṃ śiras tathā |
                        <caesura/>
                         hastaṃ cākṛṣya vaidyasya nyasec chirasi corasi || </l>

                    <l xml:id="SS.1.29.52">

                         yo vaidyamunmukhaḥ pṛcchedunmārṣṭi svāṅgamāturaḥ |
                        <caesura/>
                         na sa sidhyati vaidyo vā gṛhe yasya na pūjyate || </l>


                    <l xml:id="SS.1.29.53">

                         bhavane pūjyate vā'pi yasya vaidyaḥ sa sidhyati |
                        <caesura/>
                         śubhaṃ śubheṣu dūtādiṣv aśubhaṃ hy aśubheṣu ca || </l>

                    <l xml:id="SS.1.29.54">

                         āturasya dhruvaṃ tasmād dūtādīn lakṣayed bhiṣak |
                        <caesura/>
                         svapnān ataḥ pravakṣyāmi maraṇāya śubhāya ca || </l>

                    <l xml:id="SS.1.29.55">

                         suhṛdo yāṃ ś ca paśyanti vyādhito vā svayaṃ tathā |
                        <caesura/>
                         snehābhyaktaśarīras tu karabhavyālagardabhaiḥ || </l>

                    <l xml:id="SS.1.29.56">

                         varāhair mahiṣair vā'pi yo yāyāddakṣiṇāmukhaḥ |
                        <caesura/>
                         raktāmbaradharā kṛṣṇā hasantī muktamūrdhajā || </l>

                    <l xml:id="SS.1.29.57">

                         yaṃ vā karṣati baddhvā strī nṛtyantī dakṣiṇāmukham |
                        <caesura/>
                         antāvasāyibhir yo vā+ākṛṣyate dakṣiṇāmukhaḥ || </l>

                    <l xml:id="SS.1.29.58">

                         pariṣvajeran yaṃ vā'pi pretāḥ pravrajitās tathā |
                        <caesura/>
                         muhur āghrāyate yas tu śvāpadair vikṛtānanaiḥ || </l>

                    <l xml:id="SS.1.29.59">

                         piben madhu ca tailaṃ ca yo vā paṅke 'vasīdati |
                        <caesura/>
                         paṅkapradigdhagātro vā pranṛtyet prahasettathā || </l>

                    <l xml:id="SS.1.29.60">

                         nirambaraś ca yo raktāṃ dhārayec chirasi srajam |
                        <caesura/>
                         yasya vaṃśo nalo vā'pi tālo vorasi jāyate || </l>



                    <l xml:id="SS.1.29.61">

                         yaṃ vā matsyo grased yo vā jananīṃ praviśen naraḥ |
                        <caesura/>
                         parvatāgrāt pated yo vā śvabhre vā tamasā+āvṛte || </l>

                    <l xml:id="SS.1.29.62">

                         hriyate srotasā yo vā yo vā mauṇḍyam avāpnuyāt |
                        <caesura/>
                         parājīyeta badhyeta kākādyair vā'bhibhūyate || </l>

                    <l xml:id="SS.1.29.63">

                         patanaṃ tārakādīnāṃ praṇāśaṃ dīpacakṣuṣoḥ |
                        <caesura/>
                         yaḥ paśyed devatānāṃ ca (ā.vā) prakampam avanes tathā || </l>

                    <l xml:id="SS.1.29.64">

                         yasya chardir vireko vā daśanāḥ prapatanti vā |
                        <caesura/>
                         śālmalīṃ kiṃśukaṃ yūpaṃ valmīkaṃ pāribhadrakam || </l>

                    <l xml:id="SS.1.29.65">

                         puṣpāḍhyaṃ kovidāraṃ vā citāṃ vā yo 'dhirohati |
                        <caesura/>
                         kārpāsatailapiṇyākalohāni lavaṇaṃ tilān || </l>

                    <l xml:id="SS.1.29.66">

                         labhetāśnīta vā pakvam annaṃ yaś ca pibet surām |
                        <caesura/>
                         svasthaḥ sa labhate vyādhiṃ vyādhito mṛtyum ṛcchati || </l>

                    <l xml:id="SS.1.29.67">

                         yathāsvaṃ prakṛtisvapno vismṛto vihatas tathā |
                        <caesura/>
                         cintākṛto divā dṛṣto bhavanty aphaladās tu te || </l>

                    <l xml:id="SS.1.29.68">

                         jvaritānāṃ śunā sakhyaṃ kapisakhyaṃ tu śoṣiṇām |
                        <caesura/>
                         unmāde rākṣasaiḥ pretair apasmāre pravartanam || </l>

                    <l xml:id="SS.1.29.69">

                         mehātisāriṇāṃ toyapānaṃ snehasya kuṣṭhinām |
                        <caesura/>
                         gulmeṣu sthāvarotpattiḥ koṣṭhe mūrdhni śiroruji || </l>

                    <l xml:id="SS.1.29.70">

                         śaṣkulībhakṣaṇaṃ chardyāmadhvā śvāsapipāsayoḥ |
                        <caesura/>
                         haridraṃ bhojanaṃ vā'pi yasya syāt pāṇḍurogiṇaḥ || </l>

                    <l xml:id="SS.1.29.71">

                         raktapittī pibed yas tu śoṇitaṃ sa vinaśyati |
                        <caesura/>
                         svapnānevaṃvidhān dṛṣṭvā prātarutthāya yatnavān || </l>

                    <l xml:id="SS.1.29.72">

                         dadyānmāṣāṃstilāṃllohaṃ viprebhyaḥ kāñcanaṃ tathā |
                        <caesura/>
                         japec cāpi śubhān mantrān gāyatrīṃ tripadāṃ tathā || </l>

                    <l xml:id="SS.1.29.73">

                         dṛṣṭvā tu prathame yāme svapyād dhyātvā punaḥ śubham |
                        <caesura/>
                         japedvā'nyatamaṃ vede brahmacārī samāhitaḥ || </l>

                    <l xml:id="SS.1.29.74">

                         devatāyatane caiva vasedrātritrayaṃ tathā |
                        <caesura/>
                         viprāṃś ca pūjayennityaṃ duḥsvapnāt pravimucyate || </l>

                    <l xml:id="SS.1.29.75">

                         ata ūrdhvaṃ pravakṣyāmi praśastaṃ svapnadarśanam |
                        <caesura/>
                         devān dvijān govṛṣabhān jīvataḥ suhṛdo nṛpān || </l>

                    <l xml:id="SS.1.29.76">

                         samiddham agniṃ sādhūṃś ca nirmalāni jalāni ca |
                        <caesura/>
                         paśyet kalyāṇalābhāya vyādher apagamāya ca || </l>

                    <l xml:id="SS.1.29.77">

                         māṃsaṃ matsyān srajaḥ śvetā vāsāṃsi ca phalāni ca |
                        <caesura/>
                         labhante dhanalābhāya vyādher apagamāya ca || </l>

                    <l xml:id="SS.1.29.78">

                         mahāprāsādasaphalavṛkṣavāraṇaparvatān |
                        <caesura/>
                         āroheddravyalābhāya vyādherapagamāya ca || </l>

                    <l xml:id="SS.1.29.79">

                         nadīnadasamudrāṃś ca kṣubhitān kaluṣodakān |
                        <caesura/>
                         taret kalyāṇalābhāya vyādher apagamāya ca || </l>


                    <l xml:id="SS.1.29.80">

                         urago vā jalauko vā bhramaro vā'pi yaṃ daśet |
                        <caesura/>
                         ārogyaṃ nirdiśettasya dhanalābhaṃ ca buddhimān || </l>

                    <l xml:id="SS.1.29.81">

                         evaṃrūpān śubhān svapnān yaḥ paśyed vyādhito naraḥ |
                        <caesura/>
                         sa dīrghāyur iti jñeyas tasmai karma samācaret || </l>
                    <l xml:id="SS.1.29.trailer">iti suśrutasaṃhitāyāṃ sūtrasthāne
                        viparītāviparītasvapnanidarśanīyo nāmaikonatriṃśattamo 'dhyāyaḥ || </l>
                </div>




                <div n="30" type="adhyāya">
                    <head> triṃśattamo 'dhyāyaḥ |</head>

                    <l xml:id="SS.1.30.1">

                         athātaḥ pañcendriyārthavipratipattim adhyāyaṃ vyākhyāsyāmaḥ || </l>

                    <l xml:id="SS.1.30.2">

                         yathovāca bhagavān dhanvantariḥ || </l>

                    <l xml:id="SS.1.30.3">

                         śarīraśīlayor yasya prakṛter vikṛtir bhavet |
                        <caesura/>
                         tat tva riṣṭaṃ samāsena vyāsatas tu nibodha me || </l>

                    <l xml:id="SS.1.30.4">

                         śṛṇoti vividhān śabdān yo divyānām abhāvataḥ |
                        <caesura/>
                         samudrapurameghānām asaṃpattau ca niḥsvanān || </l>

                    <l xml:id="SS.1.30.5">

                         tān svanānnāvagṛhṇāti manyate cānyaśabdavat |
                        <caesura/>
                         grāmyāraṇyasvanāṃś cāpi viparītān śṛṇoti ca || </l>

                    <l xml:id="SS.1.30.6">

                         dviṣacchabdeṣu ramate suhṛcchabdeṣu kupyati |
                        <caesura/>
                         na śṛṇoti ca yo 'kasmāttaṃ bruvanti gatāyuṣam || </l>

                    <l xml:id="SS.1.30.7">

                         yas tūṣṇam iva gṛhṇāti śītamuṣṇaṃ ca śītavat |
                        <caesura/>
                         saṃjātaśītapiḍako yaś ca dāhena pīḍyate || </l>

                    <l xml:id="SS.1.30.8">

                         uṣṇagātro 'timātraṃ ca yaḥ śītena pravepate |
                        <caesura/>
                         prahārān nābhijānāti yo 'ṅgacchedamathāpi vā || </l>

                    <l xml:id="SS.1.30.9">

                         pāṃśunevāvakīrṇāni yaś ca gātrāṇi manyate |
                        <caesura/>
                         varṇānyatā vā rājyo vā yasya gātre bhavanti hi || </l>

                    <l xml:id="SS.1.30.10">

                         snātānuliptaṃ yaṃ cāpi bhajante nīlamakṣikāḥ |
                        <caesura/>
                         sugandhirvā'ti yo 'kasmāt taṃ bruvanti gatāyuṣam || </l>

                    <l xml:id="SS.1.30.11">

                         viparītena gṛhṇāti rasān yaś copayojitān |
                        <caesura/>
                         upayuktāḥ kramādyasya rasā doṣābhivṛddhaye || </l>

                    <l xml:id="SS.1.30.12">

                         yasya doṣāgnisāmyaṃ ca kuryur mithyopayojitāḥ |
                        <caesura/>
                         yo vā rasān na saṃvetti gatāsuṃ taṃ pracakṣate || </l>

                    <l xml:id="SS.1.30.13">

                         sugandhaṃ vetti durgandhaṃ durgandhasya sugandhitām |
                        <caesura/>
                         gṛhṇīte vā 'nyathā gandhaṃ śānte dīpe ca nīrujaḥ || </l>

                    <l xml:id="SS.1.30.14">

                         yo vā gandhān na jānāti gatāsuṃ taṃ vinirdiśet |
                        <caesura/>
                         dvandvānyuṣṇahimādīni kālāvasthā diśas tathā || </l>

                    <l xml:id="SS.1.30.15">

                         viparītena gṛhṇāti bhāvān anyāṃś ca yo naraḥ |
                        <caesura/>
                         divā jyotīṃṣi yaś cāpi jvalitānīva paśyati || </l>

                    <l xml:id="SS.1.30.16">

                         rātrau sūryaṃ jvalantaṃ vā divā vā candravarcasam |
                        <caesura/>
                         ameghopaplave yaś ca śakracāpataḍidguṇān || </l>

                    <l xml:id="SS.1.30.17">

                         taḍittvato 'sitān yo vā nirmale gagane ghanān |
                        <caesura/>
                         vimānayānaprāsādair yaś ca saṃkulamambaram || </l>

                    <l xml:id="SS.1.30.18">

                         yaś cānilaṃ mūrtimantam antarikṣaṃ ca paśyati |
                        <caesura/>
                         dhūmanīhāravāsobhir āvṛtām iva medinīm || </l>

                    <l xml:id="SS.1.30.19">

                         pradīptam iva lokaṃ ca yo vā plutam ivāmbhasā |
                        <caesura/>
                         bhūmim aṣṭāpadākārāṃ lekhābhir yaś ca paśyati || </l>

                    <l xml:id="SS.1.30.20">

                         na paśyati sanakṣatrāṃ yaś cā devīm arundhatīm |
                        <caesura/>
                         dhruvam ākāśagaṅgāṃ vā taṃ vadanti gatāyuṣam || </l>

                    <l xml:id="SS.1.30.21">

                         jyotsnādarśoṣṇatoyeṣu chāyāṃ yaś ca na paśyati |
                        <caesura/>
                         paśyaty ekāṅgahīnāṃ vā vikṛtāṃ vā'nyasattvajām || </l>

                    <l xml:id="SS.1.30.22">

                         śvakākakaṅkagṛdhrāṇāṃ pretānāṃ yakṣarakṣasām |
                        <caesura/>
                         piśācoraganāgānāṃ bhūtānāṃ vikṛtām api || </l>

                    <l xml:id="SS.1.30.23">

                         yo vā mayūrakaṇṭhābhaṃ vidhūmaṃ vahnim īkṣate |
                        <caesura/>
                         āturasya bhaven mṛtyuḥ svastho vyādhim āvāpnuyāt || </l>


                    <p xml:id="SS.1.30.trailer"> iti suśrutasaṃhitāyāṃ sūtrasthāne
                        pañcendriyārthavipratipattir nāma triṃśo 'dhyāyaḥ || </p>
                </div>


                <div n="31" type="adhyāya">
                    <head> ekatriṃśattamo 'dhyāyaḥ |</head>

                    <l xml:id="SS.1.31.1">

                         athātaś chāyāvipratipattim adhyāyaṃ vyākhyāsyāmaḥ || </l>

                    <l xml:id="SS.1.31.2">

                         yathovāca bhagavān dhanvantariḥ || </l>

                    <l xml:id="SS.1.31.3">

                         śyāvā lohitikā nīlā pītikā vā'pi mānavam |
                        <caesura/>
                         abhidravanti yaṃ chāyāḥ sa parāsur asaṃśayam || </l>

                    <l xml:id="SS.1.31.4">

                         hrīr apakramate yasya prabhādhṛtismṛtiśriyaḥ |
                        <caesura/>
                         akasmād yaṃ bhajante vā sa parāsur asaṃśayam || </l>

                    <l xml:id="SS.1.31.5">

                         yasyādharauṣṭhaḥ patitaḥ kṣiptaś cordhvaṃ tathottaraḥ |
                        <caesura/>
                         ubhau vā jāmbavābhāsau durlabhaṃ tasya jīvitam || </l>

                    <l xml:id="SS.1.31.6">

                         āraktā daśanā yasya śyāvā vā syuḥ patanti vā |
                        <caesura/>
                         khañjanapratimā vā'pi taṃ gatāyuṣam ādiśet || </l>

                    <l xml:id="SS.1.31.7">

                         kṛṣṇā stabdhā'valiptā vā jihvā śūnā ca yasya vai |
                        <caesura/>
                         karkaśā vā bhavedyasya so 'cirād vijahāty asūn || </l>

                    <l xml:id="SS.1.31.8">

                         kuṭilā sphuṭitā vā'pi śuṣkā vā yasya nāsikā |
                        <caesura/>
                         avasphūrjati magnā vā na sa jīvati mānavaḥ || </l>

                    <l xml:id="SS.1.31.9">

                         saṃkṣipte viṣame stabdhe rakte sraste ca locane |
                        <caesura/>
                         syātāṃ vā prasrute yasya sa gatāyurnaro dhruvam || </l>

                    <l xml:id="SS.1.31.10">

                         keśāḥ sīmantino yasya saṃkṣipte vinate bhruvau |
                        <caesura/>
                         lunanti cākṣipakṣmāṇi so 'cirādyāti mṛtyave || </l>

                    <l xml:id="SS.1.31.11">

                         nāharaty annam āsyasthaṃ na dhārayati yaḥ śiraḥ |
                        <caesura/>
                         ekāgradṛṣṭir mūḍhātmā sadyaḥ prāṇān jahāti saḥ || </l>

                    <l xml:id="SS.1.31.12">

                         balavān durbalo vā'pi saṃmohaṃ yo 'dhigacchati |
                        <caesura/>
                         utthāpyamāno bahuśastaṃ pakvaṃ bhiṣagādiśet || </l>

                    <l xml:id="SS.1.31.13">

                         uttānaḥ sarvadā śete pādau vikurute ca yaḥ |
                        <caesura/>
                         viprasāraṇaśīlo vā na sa jīvati mānavaḥ || </l>

                    <l xml:id="SS.1.31.14">

                         śītapādakarocchvāsaś chinnocchvāsaś ca yo bhavet |
                        <caesura/>
                         kākocchvāsaś ca yo martyas taṃ dhīraḥ parivarjayet || </l>

                    <l xml:id="SS.1.31.15">

                         nidrā na chidyate yasya yo vā jāgarti sarvadā |
                        <caesura/>
                         muhyed vā vaktukāmaś ca pratyākhyeyaḥ sa jānatā || </l>

                    <l xml:id="SS.1.31.16">

                         uttarauṣṭhaṃ ca yo lihyād utkārāṃś ca karoti yaḥ |
                        <caesura/>
                         pretair vā bhāṣate sārdhaṃ pretarūpaṃ tam ādiśet || </l>

                    <l xml:id="SS.1.31.17">

                         svebhyaḥ saromakūpebhyo yasya raktaṃ pravartate |
                        <caesura/>
                         puruṣasyāviṣārtasya sadyo jahyāt sa jīvitam || </l>

                    <l xml:id="SS.1.31.18">

                         vātāṣṭhīlā tu hṛdaye yasyor dhvam anuyāyinī |
                        <caesura/>
                         rujā'nnavidveṣakarī sa parāsur asaṃśayam || </l>

                    <l xml:id="SS.1.31.19">

                         ananyopadravakṛtaḥ śophaḥ pādasamutthitaḥ |
                        <caesura/>
                         puruṣaṃ hanti nārīṃ tu mukhajo guhyajo dvayam || </l>

                    <l xml:id="SS.1.31.20">

                         atisāro jvaro hikkā chardiḥ śūnāṇḍameḍhratā |
                        <caesura/>
                         śvāsinaḥ kāsino vā'pi yasya taṃ kṣīṇam ādiśet || </l>

                    <l xml:id="SS.1.31.21">

                         svedo dāhaś ca balavān hikkā śvāsaś ca mānavam |
                        <caesura/>
                         balavantam api prāṇair viyuñjanti na saṃśayaḥ || </l>

                    <l xml:id="SS.1.31.22">

                         śyāvā jihvā bhaved yasya savyaṃ cākṣi nimajjati |
                        <caesura/>
                         mukhaṃ ca jāyate pūti yasya taṃ parivarjayet || </l>

                    <l xml:id="SS.1.31.23">

                         vaktram āpūryate 'śrubhiḥ svidyataś caraṇāv ubhau |
                        <caesura/>
                         cakṣuś cākulatāṃ yāti yamarāṣṭraṃ gamiṣyataḥ || </l>

                    <l xml:id="SS.1.31.24">

                         atimātraṃ laghūni syur gātrāṇi gurukāṇi vā |
                        <caesura/>
                         yasyākasmāt sa vijñeyo gantā vaivasvatālayam || </l>

                    <l xml:id="SS.1.31.25">

                         paṅkamatsyavasātailaghṛtagandhāṃś ca ye narāḥ |
                        <caesura/>
                         mṛṣṭagandhāṃś ca ye vānti gantāras te yamālayam || </l>

                    <l xml:id="SS.1.31.26">

                         yūkā lalāṭam āyānti baliṃ nāśnanti vāyasāḥ |
                        <caesura/>
                         yeṣāṃ vā'pi ratir nāsti yātāras te yamālayam || </l>

                    <l xml:id="SS.1.31.27">

                         jvarātisāraśophāḥ syur yasyānyonyāvasādinaḥ |
                        <caesura/>
                         prakṣīṇabalamāṃsasya nāsau śakyaś cikitsitum || </l>

                    <l xml:id="SS.1.31.28">

                         kṣīṇasya yasya kṣuttṛṣṇe hṛdyair miṣṭair hitais tathā |
                        <caesura/>
                         na śāmyato 'nnapānaiś ca tasya mṛtyur upasthitaḥ || </l>

                    <l xml:id="SS.1.31.29">

                         pravāhikā śiraḥśūlaṃ koṣṭhaśūlaṃ ca dāruṇam |
                        <caesura/>
                         pipāsā balahāniś ca tasya mṛtyur upasthitaḥ || </l>

                    <l xml:id="SS.1.31.30">

                         viṣameṇopacāreṇa karmabhiś ca purākṛtaiḥ |
                        <caesura/>
                         anityatvāc ca jantūnāṃ jīvitaṃ nidhanaṃ vrajet || </l>

                    <l xml:id="SS.1.31.31">

                         pretā bhūtāḥ piśācāś ca rakṣāṃsi vividhāni ca |
                        <caesura/>
                         maraṇābhimukhaṃ nityam upasarpanti mānavam || </l>

                    <l xml:id="SS.1.31.32">

                         tāni bheṣajavīryāṇi pratighnanti jighāṃsayā |
                        <caesura/>
                         tasmān moghāḥ kriyāḥ sarvā bhavanty eva gatāyuṣām || </l>
                    <p ana="trailer">iti suśrutasaṃhitāyāṃ sūtrasthāne
                        chāyāvipratipattirnāmaikatriṃśattamo 'dhyāyaḥ || </p>

                </div>



            </div>
        </body>
    </text>
</TEI>
